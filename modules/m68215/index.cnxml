<document xmlns="http://cnx.rice.edu/cnxml" xmlns:m="http://www.w3.org/1998/Math/MathML" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0">
  <title>Aparat fotograficzny</title>
  <metadata xmlns:md="http://cnx.rice.edu/mdml">
  <md:content-id>m68215</md:content-id>
  <md:title>Aparat fotograficzny</md:title>
  <md:abstract>W tym podrozdziale nauczysz się:
<list id="list-00001">
<item>opisywać optykę aparatu fotograficznego;</item>
<item>charakteryzować obraz tworzony przez aparat fotograficzny.</item>
</list></md:abstract>
  <md:uuid>89d59f7a-1451-49b3-9923-9faec7bcc90f</md:uuid>
</metadata>

<content>
  <para id="fs-id1167132525720"><term class="no-emphasis" cmlnle:reference="aparat fotograficzny" id="term-00001">Aparaty fotograficzne</term> (ang. <foreign><term cxlxt:index="foreign" class="no-emphasis" id="term-00002">camera</term></foreign>) są powszechnie używane na co dzień. W latach 1825–1827 francuski wynalazca <term class="no-emphasis" cxlxt:index="name" cxlxt:name="Niépce, Joseph" cxlxt:born="1765" cxlxt:died="1833" cmlnle:reference="Niépce, Joseph (1765–1833)" id="term-00003">Joseph Niépce (1765–1833)</term> z powodzeniem utrwalał obrazy przy użyciu swojego prymitywnego aparatu. Od tamtej pory w dziedzinie aparatów fotograficznych i detektorów wykorzystujących zapis fotograficzny dokonał się ogromny postęp.</para><para id="fs-id1167132376585">Początkowo fotografie były utrwalane przy wykorzystaniu reakcji światłoczułych związków srebra, takich jak chlorek srebra lub bromek srebra. Papier fotograficzny zawierający związki srebra był używany powszechnie do czasu pojawienia się fotografii cyfrowej w latach 80. XX wieku, bazującej na detekcji obrazów przez tzw. <term cmlnle:reference="matryca CCD" class="no-emphasis" id="term-00004">matrycę CCD</term> (ang. <foreign><term cxlxt:index="foreign" class="no-emphasis" id="term-00005">charge-coupled device</term></foreign>). CCD to układ światłoczułych elementów półprzewodnikowych, tzw. pikseli. Każdy <term class="no-emphasis" cmlnle:reference="piksel" id="term-00006">piksel</term> (ang. <foreign><term cxlxt:index="foreign" class="no-emphasis" id="term-00007">pixel</term></foreign>) reaguje wyłącznie na intensywność światła, lecz zastosowanie filtrów barwnych (w kolorach podstawowych: czerwonym, zielonym i niebieskim) umożliwia otrzymanie kolorowych obrazów cyfrowych (<link target-id="CNX_UPhysics_35_06_CCD"/>). Przy najwyższej rozdzielczości jeden piksel matrycy CCD odpowiada jednemu pikselowi obrazu. Niekiedy, aby zmniejszyć rozmiar pliku, grupuje się kilka pikseli CCD w jeden piksel obrazu; otrzymany obraz ma mniejszą rozdzielczość i występuje w nim zjawisko pikselizacji.</para><figure id="CNX_UPhysics_35_06_CCD"><media id="fs-id1167132383214" alt="Fotografia matrycy CCD. Małą część pokazano w powiększeniu jako piksele o czerwonych, niebieskich i zielonych kwadratach, podpisanych jako “czujniki dla dla czerwonych, niebieskich i zielonych długości fali światła.” i “Konwersja do napięcia”. Pokazana jest fotografia kwiatów, podpisana “wyjściowy obraz”.">
          <image mime-type="image/jpeg" src="../../media/CNX_UPhysics_35_06_CCD.jpg"/>
        </media>
        
      <caption>Matryca CCD zamienia sygnały świetlne na sygnały elektryczne, jak również służy do elektronicznego przetwarzania i przechowywania obrazów. To urządzenie jest podstawowym elementem wszystkich aparatów i kamer cyfrowych, od tych wykorzystywanych w telefonach komórkowych aż po profesjonalne kamery filmowe i detektory satelitarne. Źródło: modyfikacja pracy Bruce’a Turnera</caption></figure><para id="fs-id1167132317679">Oczywiście elektronika stanowi kluczową część aparatu cyfrowego, jednakże fizyczną podstawą działania każdego aparatu fotograficznego jest optyka. W praktyce układ optyczny aparatu fotograficznego można potraktować jak pojedynczą soczewkę z przedmiotem znajdującym się w odległości znacznie większej niż ogniskowa soczewki (<link target-id="CNX_UPhysics_35_06_camera"/>).</para><figure id="CNX_UPhysics_35_06_camera">
        <media id="fs-id1167133545804" alt="Figura przedstawia cyfrowy aparat fotograficzny. Z przodu aparatu znajduje się dysk opisany jako apertura, za nim dwuwypukła soczewka, zwierciadło opisane jako ruchome lustro, migawka i czujnik. Droga światła jest pokazana w taki sposób, że światło wchodzi do aparatu przez aperturę i pada na zwierciadło. Odbija się do układu podglądu. Tu odbija się od dwóch kolejnych zwierciadeł a następnie przechodzi przez soczewkę i wychodzi z aparatu.">
          <image mime-type="image/jpeg" src="../../media/CNX_UPhysics_35_06_camera.jpg"/>
        </media>
        <caption>Nowoczesne aparaty cyfrowe są wyposażone w układ kilku soczewek pozwalający tworzyć wyraźne obrazy z minimalną aberracją. Kolorowy obraz jest uzyskiwany dzięki wykorzystaniu czerwonych, niebieskich i zielonych filtrów na matrycy CCD.</caption>
      </figure>
      <para id="fs-id1167132371645">Na przykład aparat fotograficzny w smartfonie standardowo wyposażony jest w nieruchomą, szerokokątną soczewkę o ogniskowej około <m:math display="inline">
        <m:mn>4</m:mn>
        <m:mo>⁢</m:mo>
        <m:mi mathvariant="normal">mm</m:mi>
      </m:math> – <m:math display="inline">
      <m:mn>5</m:mn>
      <m:mo>⁢</m:mo>
      <m:mi mathvariant="normal">mm</m:mi>
      </m:math>. Ta ogniskowa jest mniej więcej równa grubości telefonu. Obraz utworzony przez soczewkę jest skupiany na matrycy CCD zamontowanej po przeciwnej stronie telefonu. W telefonie komórkowym soczewka i matryca CCD nie mogą się przesuwać względem siebie. Jak w takim razie możliwe jest uzyskanie ostrych obrazów przedmiotów zarówno odległych, jak i bliskich?</para><para id="fs-id1167132371404">Z poprzedniego rozdziału wiemy, że ludzkie oko może ostro widzieć zarówno odległe, jak i bliskie przedmioty dzięki zmianom ogniskowej. Aparat fotograficzny w telefonie komórkowym nie może tego zrobić, ponieważ odległość od soczewki do matrycy CCD jest stała. Kluczem jest właśnie mała ogniskowa aparatu. Załóżmy, że mamy aparat z ogniskową o długości <m:math display="inline">
        <m:mn>5</m:mn>
        <m:mo>⁢</m:mo>
        <m:mi mathvariant="normal">mm</m:mi>
      </m:math>. Jaka powinna być odległość obrazu, abyśmy mogli sami zrobić sobie zdjęcie, tzw. selfie? Odległość przedmiotu dla takiego zdjęcia jest równa długości ręki, w której trzymamy telefon, czyli około <m:math display="inline">
      <m:mn>50</m:mn>
      <m:mo>⁢</m:mo>
      <m:mi mathvariant="normal">cm</m:mi>
      </m:math>. Używając równania cienkiej soczewki, możemy zapisać</para><equation id="fs-id1167133789925" class="unnumbered">
        <label/>
        <m:math display="block">
          <m:mfrac>
            <m:mn>1</m:mn>
            <m:mrow>
              <m:mn>5</m:mn>
              <m:mo>⁢</m:mo>
              <m:mi mathvariant="normal">mm</m:mi>
            </m:mrow>
          </m:mfrac>
          <m:mo>=</m:mo>
          <m:mrow>
            <m:mfrac>
              <m:mn>1</m:mn>
              <m:mrow>
                <m:mn>500</m:mn>
                <m:mo>⁢</m:mo>
                <m:mi mathvariant="normal">mm</m:mi>
              </m:mrow>
            </m:mfrac>
            <m:mo>+</m:mo>
            <m:mrow>
              <m:mfrac>
                <m:mn>1</m:mn>
                <m:msub>
                  <m:mi>d</m:mi>
                  <m:mtext>o</m:mtext>
                </m:msub>
              </m:mfrac>
              <m:mtext>.</m:mtext>
            </m:mrow>
          </m:mrow>
        </m:math>
      </equation>
      <para id="fs-id1167132612705">Po przekształceniu otrzymujemy wyrażenie na odległość obrazu</para>
      <equation id="fs-id1167133568137" class="unnumbered">
        <label/>
        <m:math display="block">
          <m:mfrac>
            <m:mn>1</m:mn>
            <m:msub>
              <m:mi>d</m:mi>
              <m:mtext>o</m:mtext>
            </m:msub>
          </m:mfrac>
          <m:mo>=</m:mo>
          <m:mrow>
            <m:mfrac>
              <m:mn>1</m:mn>
              <m:mrow>
                <m:mn>5</m:mn>
                <m:mo>⁢</m:mo>
                <m:mi mathvariant="normal">mm</m:mi>
              </m:mrow>
            </m:mfrac>
            <m:mo>−</m:mo>
            <m:mrow>
              <m:mfrac>
                <m:mn>1</m:mn>
                <m:mrow>
                  <m:mn>500</m:mn>
                  <m:mo>⁢</m:mo>
                  <m:mi mathvariant="normal">mm</m:mi>
                </m:mrow>
              </m:mfrac>
              <m:mtext>.</m:mtext>
            </m:mrow>
          </m:mrow>
        </m:math>
      </equation>
      <para id="fs-id1167133325177">Zauważ, że odległość przedmiotu jest 100 razy większa niż ogniskowa. Widzimy ponadto, że wyrażenie <m:math display="inline">
        <m:mn>1</m:mn>
        <m:mo>∕</m:mo>
        <m:mrow>
          <m:mn>500</m:mn>
          <m:mo>⁢</m:mo>
          <m:mi mathvariant="normal">mm</m:mi>
        </m:mrow>
      </m:math> jest znacznie mniejsze niż <m:math display="inline">
      <m:mn>1</m:mn>
      <m:mo>∕</m:mo>
      <m:mrow>
        <m:mn>5</m:mn>
        <m:mo>⁢</m:mo>
        <m:mi mathvariant="normal">mm</m:mi>
      </m:mrow>
    </m:math>, co oznacza, że odległość obrazu jest praktycznie równa ogniskowej aparatu. Z dokładnych obliczeń wynika, że odległość obrazu wynosi <m:math display="inline">
    <m:msub>
      <m:mi>d</m:mi>
      <m:mtext>o</m:mtext>
    </m:msub>
    <m:mo>=</m:mo>
    <m:mrow>
      <m:mn>5,05</m:mn>
      <m:mo>⁢</m:mo>
      <m:mi mathvariant="normal">mm</m:mi>
    </m:mrow>
    </m:math>, wartość ta jest prawie równa ogniskowej aparatu.</para><para id="fs-id1167132422778">Rozważmy teraz przypadek odległego przedmiotu. Powiedzmy, że chcemy zrobić zdjęcie osoby stojącej około <m:math display="inline">
      <m:mn>5</m:mn>
      <m:mo rspace="verythinmathspace" lspace="0px">⁢</m:mo>
      <m:mi mathvariant="normal">m</m:mi>
    </m:math> od nas. Korzystając z równania cienkiej soczewki, otrzymamy wartość odległości obrazu równą <m:math display="inline">
    <m:mn>5,005</m:mn>
    <m:mo>⁢</m:mo>
    <m:mi mathvariant="normal">mm</m:mi>
    </m:math>. Im dalej przedmiot znajduje się od soczewki, tym bliższa wartości ogniskowej jest odległość obrazu. W skrajnym przypadku nieskończenie odległego przedmiotu odległość obrazu jest dokładnie równa ogniskowej soczewki.</para><para id="fs-id1167133659361">Jak widać, różnica pomiędzy odległością obrazu dla selfie i dla odległego przedmiotu jest równa około <m:math display="inline">
      <m:mn>0,05</m:mn>
      <m:mo>⁢</m:mo>
      <m:mi mathvariant="normal">mm</m:mi>
    </m:math>, czyli około <m:math display="inline">
    <m:mn>50</m:mn>
    <m:mo rspace="verythinmathspace" lspace="0px">⁢</m:mo>
    <m:mi mathvariant="normal">µm</m:mi>
  </m:math>. Nawet mała odległość przedmiotu – taka jak odległość, w jakiej trzymamy aparat – jest o dwa rzędy wielkości większa od ogniskowej soczewki, w wyniku czego różnice w odległości obrazu są znikome (<m:math display="inline">
  <m:mn>50</m:mn>
  <m:mo rspace="verythinmathspace" lspace="0px">⁢</m:mo>
  <m:mi mathvariant="normal">µm</m:mi>
  </m:math> to mniej niż grubość kartki papieru). Tak małe różnice nie mają większego wpływu na matrycę leżącą równo w odległości ogniskowej od soczewki. Dodatkowo jakość obrazu można zmienić, wykorzystując oprogramowanie aparatu.</para><para id="fs-id1167132301327">W tradycyjnych aparatach fotograficznych zazwyczaj stosuje się ruchome soczewki, aby móc zmieniać odległość soczewki od obrazu (regulacja ostrości w obiektywie). Skomplikowane układy soczewek w drogich <term class="no-emphasis" cmlnle:reference="lustrzanka" id="term-00008">lustrzankach</term> (ang. <foreign><term cxlxt:index="foreign" class="no-emphasis" id="term-00009">mirror reflex camera</term></foreign>) oraz w obiektywach o <term class="no-emphasis" cmlnle:reference="zmienna ogniskowa" id="term-00010">zmiennej ogniskowej</term> (ang. <foreign><term cxlxt:index="foreign" class="no-emphasis" id="term-00011">zoom</term></foreign>) pozwalają na otrzymanie wspaniałej jakości obrazów fotograficznych. Opis optyki tych aparatów wykracza jednak poza zakres tego podręcznika.</para><section id="fs-id1167133329208" class="key-concepts">
    <title>Podsumowanie</title>
    <list id="fs-id1167132463207">
      <item>W aparatach fotograficznych i kamerach do tworzenia obrazów stosuje się układy soczewek.</item>
      <item>Fotografia cyfrowa opiera się matrycach CCD, które zamieniają sygnały optyczne na sygnały elektryczne.</item>
    </list>
  </section>
</content>
<glossary>
  <definition id="fs-id1167132627862">
    <term class="no-emphasis" cmlnle:reference="matryca CCD">matryca CCD (ang. <foreign><term cxlxt:index="foreign" class="no-emphasis" id="term-00012">charge-coupled device</term></foreign>)</term>
      <meaning id="fs-id1167132534168">układ światłoczułych elementów (pikseli) rejestrujących natężenie światła i konwertujących sygnały optyczne na elektryczne o wartości proporcjonalnej do natężenia światła</meaning>
    </definition>
  </glossary>
</document>