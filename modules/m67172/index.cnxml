<document xmlns="http://cnx.rice.edu/cnxml" xmlns:md="http://cnx.rice.edu/mdml" xmlns:bib="http://bibtexml.sf.net/" xmlns:m="http://www.w3.org/1998/Math/MathML" xmlns:q="http://cnx.rice.edu/qml/1.0" xmlns:data="http://www.w3.org/TR/html5/dom.html#custom-data-attribute" id="new" cnxml-version="0.7" module-id="new" class="introduction">

<title>Wstęp</title>
<metadata xmlns:md="http://cnx.rice.edu/mdml" mdml-version="0.5">
  <md:content-id>m67172</md:content-id>
  <md:title>Wstęp</md:title>
  <md:abstract/>
  <md:uuid>9c69c90a-c41f-46e0-b16d-7acae42a23f6</md:uuid>
</metadata>

<content>    <figure id="CNX_UPhysics_24_00_Lightning" class="splash"><media id="fs-id1167586020810" alt="Zdjęcie ukazujące błyskawice nad budynkami."><image mime-type="image/jpeg" src="../../media/CNX_UPhysics_24_00_Lightning.jpg"/></media><caption id="cnxb-1bjd3o0cb.p7">Zjawisko wyładowania atmosferycznego jest doskonałym przykładem tego, jak wielką ilość energii można zmagazynować i uwolnić dzięki różnicy potencjałów elektrycznych. W tym rozdziale dowiemy się między innymi, jak ogromna energia może być uwolniona w trakcie uderzenia pioruna i jak ta energia zależy od wysokości chmur nad ziemią. Źródło: Anthony Quintano</caption></figure><para id="fs-id1167585743967">W rozdziale <link class="target-chapter" document="m67159">Ładunki elektryczne i pola</link> poruszyliśmy jedynie powierzchownie tematykę dotyczącą zjawisk elektrycznych. W opisie elektryczności używamy powszechnie dwóch pojęć: energii oraz potencjału, który jest bezpośrednio związany z energią potencjalną układu, czego dowiesz się w tym rozdziale.</para><para id="fs-id1167585859423">Z życia codziennego wiesz na pewno, jak wielkie i różne ilości energii elektrycznej można zgromadzić w akumulatorach lub przesłać za pomocą linii wysokiego napięcia, albo też wyzwolić w trakcie uderzenia pioruna w drzewo, które w rezultacie może nawet spłonąć. W podobny sposób przepływ ładunków odbywa się w bardzo małej skali w cząsteczkach, gdzie naładowane jony przenikają przez błonę komórkową, przenosząc tym samym informację i energię.</para><para id="fs-id1167585898179">Z pewnością znasz pojęcie napięcia elektrycznego. Baterie i akumulatory cechuje zazwyczaj napięcie kilku lub kilkunastu woltów, w gniazdku elektrycznym w twoim mieszkaniu wynosi ono ok. <m:math display="inline"><m:mn>230</m:mn><m:mo rspace="verythinmathspace" lspace="">⁢</m:mo><m:mi mathvariant="normal">V</m:mi></m:math>, ale w przesyłowych liniach elektroenergetycznych sięga ono nawet kilkuset tysięcy woltów. Jednak energia i napięcie to nie to samo. Akumulator w skuterze jest mały i raczej nie zastąpiłbyś go dużym akumulatorem z samochodu osobowego czy ciężarówki, chociaż oba wytwarzają to samo napięcie (prawdopodobnie <m:math display="inline"><m:mn>12</m:mn><m:mo rspace="verythinmathspace" lspace="">⁢</m:mo><m:mi mathvariant="normal">V</m:mi></m:math>). W tym rozdziale poznamy związek między energią elektryczną i napięciem oraz niektóre z bardzo wielu zastosowań elektryczności w nauce i technice.</para></content>

</document>