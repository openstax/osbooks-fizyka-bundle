<document xmlns="http://cnx.rice.edu/cnxml" xmlns:md="http://cnx.rice.edu/mdml" xmlns:bib="http://bibtexml.sf.net/" xmlns:m="http://www.w3.org/1998/Math/MathML" xmlns:q="http://cnx.rice.edu/qml/1.0" id="new" cnxml-version="0.7" module-id="new">
  <title>Temperatura i równowaga termiczna</title>
  <metadata xmlns:md="http://cnx.rice.edu/mdml" mdml-version="0.5">
  <md:content-id>m67141</md:content-id>
  <md:title>Temperatura i równowaga termiczna</md:title>
  <md:abstract>W tym podrozdziale nauczysz się: 
<list>
<item>definiować pojęcie temperatury i opisywać je ilościowo;
</item>
<item>tłumaczyć pojęcie równowagi termicznej;
</item>
<item>tłumaczyć zerową zasadę termodynamiki.
</item>
</list></md:abstract>
  <md:uuid>21659be0-9bd5-424b-bfc7-0b558e1a01ed</md:uuid>
</metadata>

<content>
  <para xmlns:data="http://www.w3.org/TR/html5/dom.html#custom-data-attribute" id="fs-id1170901802379">Pojęcie ciepła rozumiemy intuicyjnie wszyscy. Czujemy na własnym ciele jego przypływ podczas letniego dnia lub od kubka gorącej kawy po zimowym spacerze. Czujemy także odprowadzanie ciepła z naszego ciała, odczuwając chłód podczas zimnego wieczoru lub chłodzący efekt potu po ćwiczeniach na siłowni.</para><para xmlns:data="http://www.w3.org/TR/html5/dom.html#custom-data-attribute" id="fs-id1170901646081">Czym jest ciepło? Jak je definiujemy i jak jest związane z temperaturą? Jakie są efekty cieplne i jak ciepło przepływa z jednego miejsca w inne? Pomimo bogactwa tych zjawisk odkryjemy, że niewielki zestaw zasad fizycznych jednoczy te zagadnienia i wiąże je z innymi obszarami fizyki. Zaczniemy od zbadania pojęcia temperatury i określenia, jak ją zdefiniować i mierzyć.</para><section id="fs-id1170901583915">
    <title xmlns:data="http://www.w3.org/TR/html5/dom.html#custom-data-attribute">Temperatura</title>
    <para xmlns:data="http://www.w3.org/TR/html5/dom.html#custom-data-attribute" id="fs-id1170902769734">Pojęcie temperatury wyewoluowało z powszechnych pojęć poczucia ciepła i zimna. Naukowa definicja temperatury tłumaczy więcej niż nasze wrażenie ciepła i zimna. Jak już zapewne wiemy, wiele wielkości fizycznych zdefiniowanych jest wyłącznie w kategoriach tego, jak są obserwowane lub mierzone. <term xmlns:cmlnle="http://katalysteducation.org/cmlnle/1.0" class="no-emphasis" cmlnle:reference="temperatura">Temperatura</term> (ang. <foreign><term xmlns:cxlxt="http://katalysteducation.org/cxlxt/1.0" cxlxt:index="foreign" class="no-emphasis">temperature</term></foreign>) jest więc zdefiniowana operacyjnie jako wielkość mierzona za pomocą termometru. Jak zobaczymy później, w rozdziale dotyczącym kinetycznej teorii gazów, temperatura jest wprost proporcjonalna do średniej energii kinetycznej cząsteczek gazu. Różnice temperatury podtrzymują wymianę ciepła we Wszechświecie. Jedną z form wymiany ciepła jest transport ciepła na wskutek różnicy temperatur. Kolejnymi formami są promieniowanie oraz konwekcja. <term xmlns:cmlnle="http://katalysteducation.org/cmlnle/1.0" class="no-emphasis" cmlnle:reference="wymiana ciepła">Wymiana ciepła</term> (ang. <foreign><term xmlns:cxlxt="http://katalysteducation.org/cxlxt/1.0" cxlxt:index="foreign" class="no-emphasis">heat transfer</term></foreign>) jest to transport energii z jednego miejsca lub materiału do innego na skutek różnicy temperatury.</para></section>
  <section id="fs-id1170902632598">
    <title xmlns:data="http://www.w3.org/TR/html5/dom.html#custom-data-attribute">Równowaga termiczna</title>
    <para xmlns:data="http://www.w3.org/TR/html5/dom.html#custom-data-attribute" id="fs-id1170902734992">Ważnym pojęciem związanym z temperaturą jest <term xmlns:cmlnle="http://katalysteducation.org/cmlnle/1.0" class="no-emphasis" cmlnle:reference="równowaga termiczna">równowaga termiczna</term> (ang. <foreign><term xmlns:cxlxt="http://katalysteducation.org/cxlxt/1.0" cxlxt:index="foreign" class="no-emphasis">thermal equilibrium</term></foreign>). Dwa ciała są w równowadze termicznej, jeżeli pomimo bliskiego ich kontaktu umożliwiającego swobodną wymianę energii, żadna energia nie jest między nimi przekazywana w formie ciepła. Ciała niebędące ze sobą w kontakcie także są w równowadze termicznej, gdy po ich zetknięciu nie następuje między nimi przekazywanie energii. Jeśli dwa ciała pozostają ze sobą w kontakcie przez dłuższy czas, zwykle dochodzą do równowagi termicznej. Innymi słowy, dwa ciała będące w równowadze termicznej nie wymieniają między sobą energii (procesy przepływu energii w rzeczywistości zachodzą, jednak ich wypadkowy bilans jest zerowy – przyp. tł.).</para><para xmlns:data="http://www.w3.org/TR/html5/dom.html#custom-data-attribute" id="fs-id1170901756719">W praktyce, jeżeli ciało <emphasis effect="italics">A</emphasis> jest w równowadze z ciałem <emphasis effect="italics">B</emphasis>, a ciało <emphasis effect="italics">B</emphasis> jest w równowadze z ciałem <emphasis effect="italics">C</emphasis>, to (jak zapewne zgadliście) ciało <emphasis effect="italics">A</emphasis> jest w równowadze z ciałem <emphasis effect="italics">C</emphasis>. To stwierdzenie przechodniości nazywane jest <term xmlns:cmlnle="http://katalysteducation.org/cmlnle/1.0" class="no-emphasis" cmlnle:reference="zerowa zasada termodynamiki">zerową zasadą termodynamiki</term> (ang. <foreign><term xmlns:cxlxt="http://katalysteducation.org/cxlxt/1.0" cxlxt:index="foreign" class="no-emphasis">zeroth law of thermodynamics</term></foreign>; numer zero został zaproponowany przez brytyjskiego fizyka <term xmlns:cxlxt="http://katalysteducation.org/cxlxt/1.0" xmlns:cmlnle="http://katalysteducation.org/cmlnle/1.0" class="no-emphasis" cxlxt:index="name" cxlxt:name="Fowler, Ralph" cxlxt:born="1889" cxlxt:died="1944" cmlnle:reference="Fowler, Ralph (1889–1944)">Ralpha Fowlera (1889–1944)</term> w latach trzydziestych XX wieku. Pierwsza, druga i trzecia zasada termodynamiki były już wtedy sformułowane. Zasadę tę należy jednak omówić przed poznaniem pozostałych trzech, dlatego nadano jej numer niższy niż 1). Rozważmy przypadek, gdy <emphasis effect="italics">A</emphasis> jest termometrem. Zerowa zasada mówi nam, że jeżeli <emphasis effect="italics">A</emphasis> pokazuje określoną temperaturę, będąc w równowadze termicznej z <emphasis effect="italics">B</emphasis>, a następnie zostanie zetknięte z <emphasis effect="italics">C</emphasis>, to nie wymieni energii z <emphasis effect="italics">C</emphasis>, a więc wskazanie temperatury pozostanie takie samo (<link target-id="CNX_UPhysics_18_01_Zeroth"/>). Innymi słowy, jeśli dwa ciała są w równowadze termicznej, to mają taką samą temperaturę.
      </para><figure xmlns:data="http://www.w3.org/TR/html5/dom.html#custom-data-attribute" id="CNX_UPhysics_18_01_Zeroth"><media id="fs-id1170901741141" alt="Rysunek po lewej stronie przedstawia dwa połączone ze sobą pudełka oznaczone literami B i C.Termometr A przystawiony jest do pudełka B. Rysunek po lewej stronie pokazuje te same pudełka, wraz z termometrem przyłączonym do pudełka C. W obu przypadkach odczyt temperatury na termometrze jest taki sam. ">
          <image mime-type="image/jpeg" src="../../media/CNX_UPhysics_18_01_Zeroth.jpg"/>
        </media>
        
      <caption>Jeśli termometr <emphasis effect="italics">A</emphasis> jest w równowadze termicznej z ciałem <emphasis effect="italics">B</emphasis>, a <emphasis effect="italics">B</emphasis> jest w równowadze termicznej z <emphasis effect="italics">C</emphasis>, to <emphasis effect="italics">A</emphasis> jest w równowadze termicznej z <emphasis effect="italics">C</emphasis>. Dlatego też odczyt temperatury na <emphasis effect="italics">A</emphasis> pozostanie taki sam, gdy <emphasis effect="italics">A</emphasis> zostanie przesunięty, aby być w kontakcie z <emphasis effect="italics">C</emphasis>.</caption></figure><para xmlns:data="http://www.w3.org/TR/html5/dom.html#custom-data-attribute" id="fs-id1170902791080">Temperatura wskazywana przez termometr w stanie równowagi termicznej oznacza, iż element wskazujący temperaturę (np. rtęć) jest w równowadze z obudową termometru, która jest w równowadze z ciałem, którego temperatura jest mierzona.</para><para xmlns:data="http://www.w3.org/TR/html5/dom.html#custom-data-attribute" id="fs-id1170903020086">Dalej w tym rozdziale będziemy odnosić się do układów ciał, zamiast pojedynczych ciał. Podobnie jak w rozdziale dotyczącym pędu i zderzeń, układ składa się z jednego ciała lub większej ich liczby, ale w termodynamice wymagane jest, by układy były makroskopowe, czyli składały się z ogromnej liczby (rzędu <m:math display="inline">
        <m:msup>
          <m:mn>10</m:mn>
          <m:mn>23</m:mn>
        </m:msup>
        </m:math>) cząsteczek. Możemy powiedzieć, że układ jest w równowadze termicznej wtedy, gdy wszystkie ciała należące do tego układu mają tę samą temperaturę (powrócimy do definicji układu termodynamicznego w rozdziale poświęconym pierwszej zasadzie termodynamiki).</para></section>
      <section id="fs-id1170902762262" class="key-concepts">
        <title xmlns:data="http://www.w3.org/TR/html5/dom.html#custom-data-attribute">Podsumowanie</title>
        <list xmlns:data="http://www.w3.org/TR/html5/dom.html#custom-data-attribute" id="fs-id1170903074235" list-type="bulleted" bullet-style="bullet"><item>Temperatura zdefiniowana jest operacyjnie jako wielkość mierzona za pomocą termometru. Jest proporcjonalna do średniej energii kinetycznej atomów i cząsteczek w układzie.</item>
          <item>Równowaga termiczna występuje, gdy dwa ciała stykają się ze sobą i mogą swobodnie wymieniać energię między sobą. Układy są w równowadze termicznej wtedy, gdy mają tę samą temperaturę.</item>
          <item>Zerowa zasada termodynamiki mówi, że gdy dwa układy: <emphasis effect="italics">A</emphasis> i <emphasis effect="italics">B</emphasis>, są w równowadze termicznej ze sobą, a <emphasis effect="italics">B</emphasis> jest w równowadze termicznej z trzecim układem <emphasis effect="italics">C</emphasis>, to <emphasis effect="italics">A</emphasis> jest także w równowadze termicznej z <emphasis effect="italics">C</emphasis>.</item>
        </list></section>
      <section id="fs-id1170902872576" class="review-conceptual-questions">
        <title xmlns:data="http://www.w3.org/TR/html5/dom.html#custom-data-attribute">Pytania</title>
        <exercise xmlns:data="http://www.w3.org/TR/html5/dom.html#custom-data-attribute" id="fs-id1170902749047">
          <problem id="fs-id1170902659787">
            <para id="fs-id1170901699158">Co to znaczy, że dwa układy są w równowadze termicznej?</para>
          </problem>
          <solution id="fs-id1170902860138">
            <para id="fs-id1170903085172">To znaczy, że są w tej samej temperaturze, a jeśli stykają się ze sobą, to nie przepływa między nimi żadne ciepło.</para>
          </solution>
        </exercise>
        <exercise xmlns:data="http://www.w3.org/TR/html5/dom.html#custom-data-attribute" id="fs-id1170902753506">
          <problem id="fs-id1170903064016">
            <para id="fs-id1170901537868">Podaj przykład sytuacji, gdy <emphasis effect="italics">A</emphasis> jest w jakiejś nietermicznej równowadze z <emphasis effect="italics">B</emphasis>, a <emphasis effect="italics">B</emphasis> ma podobną relację z <emphasis effect="italics">C</emphasis>, lecz <emphasis effect="italics">A</emphasis> nie ma takiej samej relacji z <emphasis effect="italics">C</emphasis>.</para>
          </problem>
        </exercise>
      </section>
    </content>
    <glossary>
      <definition id="fs-id1170902773577">
        <term xmlns:cmlnle="http://katalysteducation.org/cmlnle/1.0" class="no-emphasis" cmlnle:reference="wymiana ciepła">wymiana ciepła (ang. <foreign><term xmlns:cxlxt="http://katalysteducation.org/cxlxt/1.0" cxlxt:index="foreign" class="no-emphasis">heat transfer</term></foreign>)</term>
          <meaning id="fs-id1170902766996">przenoszenie energii z jednego miejsca lub ciała do innego w wyniku różnicy temperatury</meaning>
        </definition>
        <definition id="fs-id1170902626474">
          <term xmlns:cmlnle="http://katalysteducation.org/cmlnle/1.0" class="no-emphasis" cmlnle:reference="temperatura">temperatura (ang. <foreign><term xmlns:cxlxt="http://katalysteducation.org/cxlxt/1.0" cxlxt:index="foreign" class="no-emphasis">temperature</term></foreign>)</term>
            <meaning id="fs-id1170901626978">wielkość mierzona przez termometr, która odzwierciedla energię mechaniczną w układzie</meaning>
          </definition>
          <definition id="fs-id1170902899220">
            <term xmlns:cmlnle="http://katalysteducation.org/cmlnle/1.0" class="no-emphasis" cmlnle:reference="równowaga termiczna">równowaga termiczna (ang. <foreign><term xmlns:cxlxt="http://katalysteducation.org/cxlxt/1.0" cxlxt:index="foreign" class="no-emphasis">thermal equilibrium</term></foreign>)</term>
              <meaning id="fs-id1170902684727">stan, w którym ciepło nie przepływa pomiędzy dwoma ciałami, które są ze sobą w kontakcie; dwa ciała będące ze sobą w kontakcie mają taką samą temperaturę</meaning>
            </definition>
            <definition id="fs-id1170903046581">
              <term xmlns:cmlnle="http://katalysteducation.org/cmlnle/1.0" class="no-emphasis" cmlnle:reference="zerowa zasada termodynamiki">zerowa zasada termodynamiki (ang. <foreign><term xmlns:cxlxt="http://katalysteducation.org/cxlxt/1.0" cxlxt:index="foreign" class="no-emphasis">zeroth law of thermodynamics</term></foreign>)</term>
                <meaning id="fs-id1170901585534">zasada, która mówi, że jeśli dwa ciała są ze sobą w równowadze termicznej, a trzecie ciało jest w równowadze termicznej z pierwszym z nich, to trzecie ciało jest także w równowadze termicznej z drugim ciałem</meaning>
              </definition>
            </glossary>
          </document>