<document xmlns="http://cnx.rice.edu/cnxml" xmlns:m="http://www.w3.org/1998/Math/MathML" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0">
  <title>Linie pola elektrycznego</title>
  <metadata xmlns:md="http://cnx.rice.edu/mdml">
  <md:content-id>m67165</md:content-id>
  <md:title>Linie pola elektrycznego</md:title>
  <md:abstract>W tym podrozdziale nauczysz się:
<list>
<item>uzasadniać celowość graficznego przedstawienia pola elektrycznego;</item>
<item>opisywać związek pomiędzy graficznym przedstawieniem wektorów natężenia pola elektrycznego a liniami pola elektrycznego;</item>
<item>wyjaśniać zasady i sens fizyczny rysowania linii pola elektrycznego;</item>
<item>rysować linie pola elektrycznego dla dowolnego ładunku źródłowego.</item>
</list></md:abstract>
  <md:uuid>b52a8fdd-d569-4dc3-bba8-babf1d2993e1</md:uuid>
</metadata>

<content>
  <para id="fs-id1172099903090">Teraz, kiedy już umiemy obliczać natężenie pola elektrycznego, zajmiemy się zagadnieniem geometrii pola elektrycznego. Jak już wcześniej zaznaczyliśmy, nasz model przewiduje, że ładunek elektryczny (ładunek źródłowy) zmienia stan przestrzeni wokół siebie w taki sposób, że na umieszczony w tym obszarze inny ładunek elektryczny (ładunek próbny) działają siły elektryczne. Idea <term class="no-emphasis" cmlnle:reference="linie pola">linii pola</term> (ang. <foreign>
    <term cxlxt:index="foreign" class="no-emphasis">field lines</term></foreign>) elektrycznego i graficznego ich przedstawienia pozwala na wizualizację zmiany stanu przestrzeni, a tym samym na graficzne przedstawienie pola elektrycznego. W tym podrozdziale chcemy nauczyć cię przedstawiać graficznie geometrię pola elektrycznego, zatem omówimy szczegółowo kroki i reguły niezbędne do wykonania dokładnych i użytecznych rysunków pola elektrycznego.</para><para id="fs-id1172101763733">Trzeba pamiętać, że pola elektryczne wypełniają przestrzeń trójwymiarową. Chociaż w tym podręczniku umieszczonych jest kilka pseudotrójwymiarowych rysunków, to kilka z wykresów, które znajdziesz (zarówno w tym podrozdziale, jak i w następnych), to dwuwymiarowe rzuty lub przekroje. Pamiętajmy jednak, że mamy do czynienia z trójwymiarowym zjawiskiem.</para><para id="fs-id1172099624189">Punktem wyjścia jest stwierdzenie, że pole elektryczne ładunku źródłowego działa siłą na ładunek próbny umieszczony w tym polu. Z definicji wektory natężenia pola elektrycznego są zwrócone w tym samym kierunku co wektory siły elektrycznej (umownie) działającej na dodatni ładunek próbny umieszczony w polu elektrycznym (<link target-id="CNX_UPhysics_22_06_EPosVect"/>).</para><figure id="CNX_UPhysics_22_06_EPosVect"><media id="fs-id1172101945544" alt="Na rysunku pokazane jest, w postaci strzałek, pole elektryczne w wybranych punktach siatki. Na rysunku a, pole elektryczne pokazane jest na płaszczyźnie x, y, ze zmieniającymi się x i y w zakresie od -4 metrów do 4 metrów. Strzałki są skierowane na zewnątrz od początku układu, i są większe w pobliżu początku układu, malejąc w miarę oddalania się od niego. Na rysunku b, pokazane są wektory natężenia pola w trzech wymiarach. Ładunek jest umieszczony w środku i ponownie strzałki są największe w pobliżu początku układu malejąc wraz z oddalaniem się od niego.">
        <image mime-type="image/jpeg" src="../../media/CNX_UPhysics_22_06_EPosVect.jpg"/>
      </media>
      
    <caption>Pole elektryczne dodatniego ładunku punktowego. Pokazana jest duża liczba wektorów natężenia pola. Jak w przypadku wszystkich wektorów ich długość jest proporcjonalna do wartości pola w każdym punkcie. (a) Pole w dwóch wymiarach. (b) Pole w trzech wymiarach.</caption></figure><para id="fs-id1172097266009">Narysowaliśmy wektory natężenia pola elektrycznego jednorodnie rozmieszczone wokół ładunku źródłowego. Ponieważ natężenie pola elektrycznego jest wektorem, to narysowane strzałki przedstawiają, w każdym punkcie przestrzeni, wartość i kierunek pola elektrycznego w danym punkcie. Jak zawsze długość strzałki odpowiada wartości natężenia pola w danym punkcie. Dla punktowego ładunku źródłowego długość wektora maleje z kwadratem odległości od ładunku źródłowego. Ponadto wektor natężenia pola jest skierowany radialnie na zewnątrz od ładunku źródłowego, ponieważ kierunek i zwrot natężenia pola elektrycznego są określone przez kierunek i zwrot siły, która działa na dodatni ładunek próbny. (Pamiętajmy, że pole elektryczne rozciąga się w trzech wymiarach, linie pola są również zwrócone od i do płaszczyzny rysunku).</para><para id="fs-id1172102141385">Ten wykres jest poprawny, ale przestaje być użyteczny, gdy rozkład ładunków źródłowych staje się bardziej złożony. Przykładowo przeanalizujmy wykres przedstawiający wektory natężenia pola elektrycznego dipola (<link target-id="CNX_UPhysics_22_06_DipoleVect"/>).</para>
    <figure id="CNX_UPhysics_22_06_DipoleVect"><media id="fs-id1172099666105" alt="Wektory natężenia pola elektrycznego od dwóch ładunków źródłowych. Ładunki źródłowe nie są pokazane. Natężenie pola elektrycznego jest zobrazowane za pomocą strzałek na wykresie x y. Zarówno x jak i y są wyrażone w metrach i zmieniają się w zakresie od -2 metrów do 4 metrów. W pobliżu początku układu strzałki są długie i skierowane na zewnątrz od niego. W pobliżu punktu o współrzędnych 2, 0 strzałki są długie i skierowane w stronę tego punktu. Strzałki stają się krótsze w miarę oddalania się od tego miejsca i są skierowane w różnych kierunkach.">
        <image mime-type="image/jpeg" src="../../media/CNX_UPhysics_22_06_DipoleVect.jpg"/>
      </media>
      
    <caption>Pole elektryczne dipola. Nawet dla dwóch identycznych ładunków wykres natężenia pola elektrycznego staje się trudny do interpretacji.</caption></figure><para id="fs-id1172099895293">Istnieje jednak bardziej użyteczny sposób przedstawienia tej samej informacji. Zamiast rysowania dużej liczby coraz to mniejszych wektorów, połączymy je razem, tworząc (rysując) ciągłe linie, jak to pokazano na <link target-id="CNX_UPhysics_22_06_FieldPos" cmlnle:case="genitive"/>.</para><figure id="CNX_UPhysics_22_06_FieldPos"><media id="fs-id1172097456707" alt="Na rysunku, w części a, pokazane są linie pola elektrycznego wychodzące z dodatniego ładunku w postaci prostych strzałek narysowanych radialnie we wszystkich kierunkach względem ładunku. W części b, pokazana jest para ładunków, jeden dodatni, a drugi ujemny. Linie pola są przedstawione w postaci zakrzywionych strzałek. Strzałki zaczynają się na ładunku dodatnim (wychodzą z niego), zakrzywiają się i kończą na ładunku ujemnym. Zewnętrzne linie wychodzą poza obszar wykresu (rysunku) ale przebiegają analogicznie jak te widoczne na rysunku.">
        <image mime-type="image/jpeg" src="../../media/CNX_UPhysics_22_06_FieldPos.jpg"/>
      </media>
      
    <caption>(a) Wykres linii pola elektrycznego dodatniego ładunku punktowego. (b) Wykres linii pola elektrycznego dla dipola. Na obu rysunkach gęstość linii pola obrazuje natężenie pola elektrycznego. Wektory natężenia pola elektrycznego (niepokazane na rysunku) są styczne do linii pola w każdym punkcie.</caption></figure><para id="fs-id1172101756863">Chociaż może tego nie widać na pierwszy rzut oka, to te wykresy linii pola zawierają tę samą informację, co wykresy wektorów natężenia pola elektrycznego. Po pierwsze, kierunek pola w każdym punkcie jest kierunkiem wektora natężenia pola elektrycznego. Innymi słowami, w dowolnym punkcie przestrzeni wektor natężenia pola elektrycznego jest styczny do linii pola w tym punkcie. Strzałka na linii pola pokazuje zwrot pola.</para><para id="fs-id1172101841004">Jeżeli chodzi o wartość natężenia pola elektrycznego, to informuje o niej <term class="no-emphasis" cmlnle:reference="gęstość linii pola elektrycznego">gęstość linii pola</term> (ang. <foreign>
      <term cxlxt:index="foreign" class="no-emphasis">field line density</term></foreign>), to jest liczba linii pola przechodzących przez mały przekrój powierzchni prostopadły do pola elektrycznego, liczona na jednostkę powierzchni. Ta gęstość linii odpowiada wartości natężenia pola elektrycznego dla tego przekroju. Oznacza to, że gdy linie pola są blisko siebie (tzn. gęstość linii jest większa), to natężenie pola elektrycznego ma dużą wartość w tym punkcie. Gdy linie znajdują się daleko od siebie, to natężenie pola elektrycznego jest małe. <link target-id="CNX_UPhysics_22_06_FieldAreas"/> ilustruje tę koncepcję.</para><figure id="CNX_UPhysics_22_06_FieldAreas"><media id="fs-id1172099500973" alt="Na rysunku pokazanych jest siedem linii pola elektrycznego, biegnących z z dołu po lewej stronie w górę po prawej stronie. Linie pola zbliżają się do siebie w górnej części rysunku. Zaznaczone są dwie kwadratowe powierzchnie prostopadłe do linii pola. Wszystkie linie pola przechodzą przez zaznaczone powierzchnie. Powierzchnia u góry jest mniejsza niż ta u dołu rysunku.">
          <image mime-type="image/jpeg" src="../../media/CNX_UPhysics_22_06_FieldAreas.jpg"/>
        </media>
        
      <caption>Linie pola przechodzą przez wirtualne powierzchnie. Chociaż liczba linii przechodzących przez każdą z powierzchni jest taka sama, to ponieważ powierzchnie są różne, także gęstość linii jest różna, co oznacza różną wartość natężenia pola elektrycznego w tych miejscach.</caption></figure><para id="fs-id1172101807196">Na <link target-id="CNX_UPhysics_22_06_FieldAreas" cmlnle:case="genitive"/> ta sama liczba linii pola przechodzi przez obie powierzchnie (<m:math display="inline">
        <m:mi>S</m:mi>
      </m:math> i <m:math display="inline">
      <m:msup>
        <m:mi>S</m:mi>
        <m:mo>′</m:mo>
      </m:msup>
    </m:math>), ale powierzchnia <m:math display="inline">
    <m:mi>S</m:mi>
  </m:math> jest większa od powierzchni <m:math display="inline">
  <m:msup>
    <m:mi>S</m:mi>
    <m:mo>′</m:mo>
  </m:msup>
</m:math>. Dlatego gęstość linii pola (liczba linii na jednostkę powierzchni) jest większa w miejscu <m:math display="inline">
<m:msup>
  <m:mi>S</m:mi>
  <m:mo>′</m:mo>
</m:msup>
</m:math>, wskazując na to, że pole elektryczne jest silniejsze w miejscu <m:math display="inline">
<m:msup>
  <m:mi>S</m:mi>
  <m:mo>′</m:mo>
</m:msup>
</m:math> niż w <m:math display="inline">
<m:mi>S</m:mi>
</m:math>. Zasady rysowania wykresów pola elektrycznego są następujące.</para>
<note id="fs-id1172099693426" class="problem-solving">
  <title>Strategia rozwiązania: rysowanie linii pola elektrycznego</title>
  <list id="fs-id1172101805974" list-type="enumerated" number-style="arabic"><item>Linie pola elektrycznego mają swój początek w ładunkach dodatnich lub biegną z nieskończoności, kończąc się na ładunkach ujemnych lub biegną do nieskończoności.</item>
    <item>Liczba linii wychodzących z ładunku lub wchodzących do ładunku jest proporcjonalna do wartości tego ładunku. Z ładunku <m:math display="inline">
      <m:mn>2</m:mn>
      <m:mo>⁢</m:mo>
      <m:mi>q</m:mi>
    </m:math> będzie wychodzić dwa razy więcej linii niż z ładunku <m:math display="inline">
    <m:mi>q</m:mi>
    </m:math>.</item>
    <item>W każdym punkcie przestrzeni wektor natężenia pola elektrycznego jest styczny do linii pola elektrycznego w tym punkcie. </item>
    <item>Gęstość linii pola elektrycznego w dowolnym punkcie przestrzeni jest proporcjonalna do (i dlatego odzwierciedla) wartości natężenia pola elektrycznego w tym punkcie.</item>
    <item>Linie pola elektrycznego nigdy się nie przecinają. Ponieważ linie pola elektrycznego pokazują kierunek pola w danym punkcie, to gdyby dwie linie przecinały się w tym punkcie, oznaczałoby to, że mamy do czynienia z polem elektrycznym skierowanym w dwie różne strony w jednym punkcie. To z kolei oznaczałoby, że (wypadkowa) siła działająca na ładunek próbny umieszczony w tym punkcie jest skierowana w różne strony. Ponieważ jest to z oczywistych powodów niemożliwe, to linie pola elektrycznego nie mogą się przecinać.</item>
  </list></note>
<para id="fs-id1172102004479">Zawsze pamiętajmy, że rysowanie linii pola elektrycznego to wygodny sposób przedstawienia graficznego pola elektrycznego; same linie pola nie są wielkościami fizycznymi. Chociaż na podstawie linii pola można wywnioskować kierunek i natężenie pola elektrycznego, to czasami ich wykresy mogą być mylące. Na przykład linie reprezentujące pole elektryczne są z konieczności rysowane jako indywidualne, oddzielne linie, chociaż pole elektryczne istnieje w każdym punkcie przestrzeni.</para><para id="fs-id1172099544731">Na <link target-id="CNX_UPhysics_22_06_ThreeDiags" cmlnle:case="genitive"/> pokazane są linie pola dla trzech układów ładunków punktowych. Ponieważ ładunki w części (a) i (b) mają takie same wartości, to ta sama liczba linii wychodzi z każdego i wchodzi do każdego ładunku. Natomiast w części (c) narysowano trzy razy więcej linii wychodzących z ładunku <m:math display="inline">
  <m:mo>+</m:mo>
  <m:mrow>
    <m:mn>3</m:mn>
    <m:mo>⁢</m:mo>
    <m:mi>q</m:mi>
  </m:mrow>
</m:math> niż wchodzących do ładunku <m:math display="inline">
<m:mo>−</m:mo>
<m:mi>q</m:mi>
</m:math>. Linie pola, które nie kończą się na ładunku <m:math display="inline">
<m:mo>−</m:mo>
<m:mi>q</m:mi>
</m:math>, biegną z układu ładunków do nieskończoności.</para><figure id="CNX_UPhysics_22_06_ThreeDiags">
  <media id="fs-id1172101658583" alt="Na rysunku są pokazane trzy pary ładunków i ich linie pola. W każdej parze ładunek po lewej stronie jest dodatni. W części a rysunku, ładunek po lewej stronie jest ujemny. Linie pola są przedstawione jako zakrzywione strzałki zaczynające się na ładunku dodatnim po lewej stronie, a kończące na ładunku ujemnym po stronie prawej. Linie pomiędzy ładunkami mają dużą gęstość. W części b rysunku, ładunek po prawej stronie jest dodatni. Linie pola są przedstawione jako zakrzywione strzałki zaczynające się na każdym ładunku dodatnim i rozbiegające się na zewnątrz. Linie pomiędzy ładunkami mają mniejszą gęstość i w środku pomiędzy ładunkami znajduje się obszar bez linii pola. W części c rysunku, ładunek po prawej stronie jest ujemny. Linie pola wychodzą z ładunku dodatniego. Część linii, których początki są najbliżej ładunku ujemnego, zakrzywiają się w jego stronę i kończą na nim. Linie, których początki leżą dalej od ładunku ujemnego zakrzywiają się w jego stronę ale następnie rozbiegają sie na zewnątrz. Na rysunku, na prawo od pary ładunków znajduje obszar o bardzo małej gęstości linii.">
    <image mime-type="image/jpeg" src="../../media/CNX_UPhysics_22_06_ThreeDiags.jpg"/>
  </media>
  <caption>Trzy typowe wykresy linii pola elektrycznego. (a) Dipol. (b) Dwa identyczne ładunki. (c) Dwa ładunki o przeciwnych znakach i różnych wartościach. Czy potrafisz na podstawie wykresu powiedzieć, który ładunek jest największy?</caption>
</figure>
<para id="fs-id1172101792451">Zdolność sporządzania dokładnych wykresów pola elektrycznego jest ważną, użyteczną umiejętnością; pozwala w łatwy sposób oszacować, przewidzieć i w konsekwencji obliczyć natężenie pola elektrycznego ładunku źródłowego. Najłatwiej rozwijać tę umiejętność, korzystając z oprogramowania, które pozwala na definiowanie konfiguracji ładunków źródłowych, a potem wykreśla pole elektryczne. Zachęcamy do poszukania w Internecie takich programów komputerowych. Jeżeli wam to się uda, to spróbujcie wykonać kilka symulacji, aby poznać istotę konstruowania wykresów pola elektrycznego. Potem poćwiczcie rysowanie takich wykresów i sprawdźcie swoje wyniki z tymi otrzymanymi z programu komputerowego.</para>
<note id="fs-id1172099694822" class="media-2">
  <para id="fs-id1172102122891">Jednym z programów jest <link url="https://openstaxcollege.org/l/21fieldlindrapr">program rysujący linie pola elektrycznego </link> „Ładunki i pola” dostępny na stronie PhET.</para>
</note>
<section id="fs-id1172101876872" class="key-concepts">
  <title>Podsumowanie</title>
  <list id="fs-id1172099491798" list-type="bulleted" bullet-style="bullet">
    <item>Wykresy pola elektrycznego pomagają przedstawić graficznie pole elektryczne ładunku źródłowego.</item>
    <item>Wartość natężenia pola elektrycznego jest proporcjonalna do gęstości linii pola.</item>
    <item>Wektory natężenia pola są styczne do linii pola w każdym punkcie.</item>
  </list>
</section>
<section id="fs-id1172099910051" class="review-conceptual-questions">
  <title>Pytania</title>
  <exercise id="fs-id1172099718264">
    <problem id="fs-id1172102121413">
      <para id="fs-id1172102098207">Czy ładunek punktowy, który może ruszyć z położenia spoczynkowego w polu elektrycznym, będzie poruszał się wzdłuż linii pola? Czy tak będzie w przypadku pola niejednorodnego?</para>
    </problem>
    <solution id="fs-id1172101907363">
      <para id="fs-id1172101752489">Tak; nie.</para></solution>
  </exercise>
  <exercise id="fs-id1172097162216">
    <problem id="fs-id1172099524520">
      <para id="fs-id1172099416752">W jakiej sytuacji, o ile w ogóle, tor ładunku nie będzie pokrywał się z linią pola?</para>
    </problem>
  </exercise>
  <exercise id="fs-id1172101805718">
    <problem id="fs-id1172099537529">
      <para id="fs-id1172101876752">W jaki sposób doświadczalnie odróżnić pole elektryczne od pola grawitacyjnego?</para></problem>
    <solution id="fs-id1172101753244">
      <para id="fs-id1172099382531">Na powierzchni Ziemi pole grawitacyjne jest zawsze skierowane do jej środka. Pole elektryczne może przenieść naładowaną cząstkę w kierunku innym niż do środka Ziemi. To świadczy o obecności pola elektrycznego.</para></solution>
  </exercise>
  <exercise id="fs-id1172099511587">
    <problem id="fs-id1172101736558">
      <para id="fs-id1172101920381">10 linii pola przechodzi prostopadle przez kwadratową powierzchnię. Ile linii powinno przechodzić prostopadle przez tę powierzchnię, żeby odzwierciedlić pole elektryczne o dwa razy większym natężeniu?</para>
    </problem>
  </exercise>
  <exercise id="fs-id1172099482379">
    <problem id="fs-id1172099515828">
      <para id="fs-id1172102005067">Jaki jest stosunek liczby linii pola elektrycznego wychodzących z ładunku <m:math display="inline">
        <m:mn>10</m:mn>
        <m:mo>⁢</m:mo>
        <m:mi>q</m:mi>
      </m:math> do linii wychodzących z ładunku <m:math display="inline">
      <m:mi>q</m:mi>
      </m:math>?</para>
    </problem>
    <solution id="fs-id1172099501398">
      <para id="fs-id1172097184589">10.</para>
    </solution>
  </exercise>
</section>
<section id="fs-id1172099495989" class="review-problems">
  <title>Zadania</title>
  <exercise id="fs-id1172099478054">
    <problem id="fs-id1172101766305">
      <para id="fs-id1172099703207">Które z pokazanych linii pola elektrycznego ładunku punktowego zostały błędnie narysowane? Wyjaśnij dlaczego.<newline/></para><media id="fs-id1172101838219" alt="Na rysunku a pokazane są linie pola wychodzące z ładunku dodatniego. Linie są rozmieszone jednorodnie wokół ładunku. Na rysunku b pokazane są linie pola wychodzące z ładunku ujemnego. Linie są rozmieszczone jednorodnie wokół ładunku. Na rysunku c pokazane są linie pola wychodzące z ładunku dodatniego. Linie są rozmieszczone gęściej po prawej stronie ładunku niż po stronie lewej. Na rysunku d pokazane są linie pola wchodzące do ładunku dodatniego. Linie są rozmieszczone jednorodnie wokół ładunku. Na rysunku e pokazane są linie pola wchodzące do ładunku ujemnego. Linie są rozmieszczone jednorodnie wokół ładunku. Na rysunku f pokazane są dwa ładunki dodatnie. Linie pola wychodzą z każdego dodatniego ładunku i są skierowane na zewnątrz od nich. Linie są rozmieszczone jednorodnie na ładunkach i odchylone od linii środkowej pomiędzy ładunkami. Niektóre linie przecinają się. Na rysunku g pokazany jest dodatni ładunek 5 mikro kulombów i ładunek ujemny 1 mikro kulomba. Pokazanych jest kilka linii pola. Linia prosta łącząca ładunki jest linią pola, która jest zwrócona od ładunku dodatniego w stronę ładunku ujemnego. Kolejna linia, w kształcie elipsy, zaczyna się na ładunku dodatnim i kończy na ujemnym. Inna linia, też w kształcie elipsy skierowana jest od ładunku dodatniego w stronę ujemnego ale bardziej otacza ładunki niż zaczyna i kończy się na nich.">
        <image mime-type="image/jpeg" src="../../media/CNX_UPhysics_22_06_EDiags_img.jpg"/>
      </media>
    </problem>
  </exercise>
  <exercise id="fs-id1172101626222">
    <problem id="fs-id1172099410485">
      <para id="fs-id1172097229977">W tym zadaniu przećwiczymy rysowanie linii pola elektrycznego. Upewnij się, że rysunek dobrze odzwierciedla wartość i kierunek linii pola. Pamiętaj, że liczba linii pola wychodzących z ładunków lub wchodzących do ładunków jest proporcjonalna do ich wartości. <list id="fs-idm705047072" list-type="enumerated" number-style="lower-alpha"><item>Narysuj mapę linii pola elektrycznego dla dwóch ładunków <m:math display="inline">
          <m:mo>+</m:mo>
          <m:mrow>
            <m:mn>20</m:mn>
            <m:mo rspace="verythinmathspace" lspace="0px">⁢</m:mo>
            <m:mi mathvariant="normal">µC</m:mi>
          </m:mrow>
        </m:math> i <m:math display="inline">
        <m:mo>−</m:mo>
        <m:mrow>
          <m:mn>20</m:mn>
          <m:mo rspace="verythinmathspace" lspace="0px">⁢</m:mo>
          <m:mi mathvariant="normal">µC</m:mi>
        </m:mrow>
      </m:math> znajdujących się w odległości <m:math display="inline">
      <m:mn>5</m:mn>
      <m:mo rspace="verythinmathspace" lspace="0px">⁢</m:mo>
      <m:mi mathvariant="normal">cm</m:mi>
      </m:math> od siebie;</item>
      <item>Narysuj mapę linii pola elektrycznego dla dwóch ładunków <m:math display="inline">
        <m:mo>+</m:mo>
        <m:mrow>
          <m:mn>20</m:mn>
          <m:mo rspace="verythinmathspace" lspace="0px">⁢</m:mo>
          <m:mi mathvariant="normal">µC</m:mi>
        </m:mrow>
      </m:math> i <m:math display="inline">
      <m:mo>+</m:mo>
      <m:mrow>
        <m:mn>20</m:mn>
        <m:mo rspace="verythinmathspace" lspace="0px">⁢⁢</m:mo>
        <m:mi mathvariant="normal">µC</m:mi>
      </m:mrow>
    </m:math> znajdujących się w odległości <m:math display="inline">
    <m:mn>5</m:mn>
    <m:mo rspace="verythinmathspace" lspace="0px">⁢⁢</m:mo>
    <m:mi mathvariant="normal">cm</m:mi>
    </m:math> od siebie;</item>
    <item>Narysuj mapę linii pola elektrycznego dla dwóch ładunków <m:math display="inline">
      <m:mo>+</m:mo>
      <m:mrow>
        <m:mn>20</m:mn>
        <m:mo rspace="verythinmathspace" lspace="0px">⁢</m:mo>
        <m:mi mathvariant="normal">µC</m:mi>
      </m:mrow>
    </m:math> i <m:math display="inline">
    <m:mo>−</m:mo>
    <m:mrow>
      <m:mn>30</m:mn>
      <m:mo rspace="verythinmathspace" lspace="0px">⁢⁢</m:mo>
      <m:mi mathvariant="normal">µC</m:mi>
    </m:mrow>
  </m:math> znajdujących się w odległości <m:math display="inline">
  <m:mn>5</m:mn>
  <m:mo rspace="verythinmathspace" lspace="0px">⁢⁢</m:mo>
  <m:mi mathvariant="normal">cm</m:mi>
  </m:math> od siebie.</item>
</list></para>
</problem>
<solution id="fs-id1172099490504">
  <para id="fs-id1167742716034">
    <newline/>
    <media id="fs-id1172099643350" alt="Na rysunku a pokazany jest po lewej stronie dodatni ładunek 20 mikro kulombów i ujemny ładunek 20 mikro kulombów po stronie prawej, oraz narysowane są linie pola elektrycznego od tych ładunków. Linie wychodzą z ładunku dodatniego i zbiegają się wchodząc do ładunku ujemnego. Zewnętrzne linie pola wychodzą poza rysunek i widzimy jak zaginają się w prawo w stronę ładunku ujemnego, ale widzimy tylko część linii. Gęstość linii wychodzących z ładunku dodatniego jest taka sama jak gęstość linii wchodzących do ładunku ujemnego. Na rysunku b pokazany jest, po lewej stronie, dodatni ładunek 20 mikro kulombów i dodatni ładunek 20 mikro kulombów po stronie prawej oraz narysowane są linie pola elektrycznego od tych ładunków. Linie pola wychodzą z ładunków dodatnich i rozbiegają się odchylając od dalszego ładunku. Gęstość linii jest sama w pobliżu obu ładunków. Na rysunku c pokazany jest, po lewej stronie, dodatni ładunek 20 mikro kulombów i ujemny ładunek 30 mikro kulombów po stronie prawej oraz narysowane są linie pola elektrycznego od tych ładunków. Linie pola wychodzą z ładunku dodatniego. Więcej linii wchodzi do ujemnego ładunku 30 mikro kulombów niż wychodzi z dodatniego ładunku 20 mikro kulombów. Wszystkie linie pola wychodzące z ładunku dodatniego kończą się na ładunku ujemnym, podczas gdy zewnętrzne linie wchodzące do ładunku ujemnego biegną z nieskończoności.">
      <image mime-type="image/jpeg" src="../../media/CNX_UPhysics_22_06_P2ans_img.jpg"/>
    </media>
  </para>
</solution>
</exercise>
<exercise id="fs-id1172101984629">
  <problem id="fs-id1172102014579">
    <para id="fs-id1172101856148">Narysuj linie pola elektrycznego dla układu trzech ładunków <m:math display="inline">
      <m:mo>+</m:mo>
      <m:mrow>
        <m:mn>1</m:mn>
        <m:mo rspace="verythinmathspace" lspace="0px">⁢⁢</m:mo>
        <m:mi mathvariant="normal">µC</m:mi>
      </m:mrow>
    </m:math>
    <m:math display="inline">
      <m:mo>+</m:mo>
      <m:mrow>
        <m:mn>2</m:mn>
        <m:mo rspace="verythinmathspace" lspace="0px">⁢⁢</m:mo>
        <m:mi mathvariant="normal">µC</m:mi>
      </m:mrow>
    </m:math> i <m:math display="inline">
    <m:mo>−</m:mo>
    <m:mrow>
      <m:mn>3</m:mn>
      <m:mo rspace="verythinmathspace" lspace="0px">⁢⁢</m:mo>
      <m:mi mathvariant="normal">µC</m:mi>
    </m:mrow>
  </m:math> zlokalizowanych w wierzchołkach trójkąta równobocznego o boku <m:math display="inline">
  <m:mn>2</m:mn>
  <m:mo rspace="verythinmathspace" lspace="0px">⁢⁢</m:mo>
  <m:mi mathvariant="normal">cm</m:mi>
  </m:math>.</para></problem>
</exercise>
<exercise id="fs-id1172099531126">
  <problem id="fs-id1172101755234">
    <para id="fs-id1172101965485">Dwa ładunki identyczne co do wartości, ale o przeciwnych znakach tworzą dipol elektryczny. Kwadrupol elektryczny jest utworzony przez dwa antyrównoległe dipole leżące na dwóch bokach kwadratu, tak jak na rysunku poniżej.<newline/></para><media id="fs-id1172099384845" alt="Na rysunku pokazane są cztery ładunki umieszczone w wierzchołkach kwadratu. W górnym lewym wierzchołku znajduje się dodatni ładunek 10 nano kulombów. W górnym prawym wierzchołku znajduje się ujemny ładunek 10 nano kulombów. W dolnym lewym wierzchołku znajduje się ujemny ładunek 10 nano kulombów. W dolnym prawym wierzchołku znajduje się dodatni ładunek 10 nano kulombów.">
      <image mime-type="image/jpeg" src="../../media/CNX_UPhysics_22_06_TwoDipoles_img.jpg"/>
    </media>
    <para id="fs-id1172099719139">Narysuj linie pola elektrycznego dla tego rozkładu ładunków.</para>
  </problem>
  <solution id="fs-id1172099503889">
    <para id="fs-id1167742416311"><newline/><media id="fs-id1172099456161" alt="Cztery ładunki sa umieszczone w narożach kwadratu. W górnym lewym wierzchołku znajduje się dodatni ładunek 10 nano kulombów. W górnym prawym wierzchołku znajduje się ujemny ładunek 10 nano kulombów. W dolnym lewym wierzchołku znajduje się ujemny ładunek 10 nano kulombów. W dolnym prawym wierzchołku znajduje się dodatni ładunek 10 nano kulombów. Na rysunku pokazane są linie pola. Linie wychodzą z dodatnich ładunków, zakrzywiają się w stronę i kończą na ładunkach ujemnych. Najmniejszą gęstość linii obserwujemy w środku kwadratu.">
        <image mime-type="image/jpeg" src="../../media/CNX_UPhysics_22_06_P4ans_img.jpg"/>
      </media>
    </para></solution>
</exercise>
<exercise id="fs-id1172102000514">
  <problem id="fs-id1172099884110">
    <para id="fs-id1172101949138">Załóż, że natężenie pola elektrycznego odosobnionego ładunku punktowego maleje z odległością jak <m:math display="inline">
      <m:mn>1</m:mn>
      <m:mo>∕</m:mo>
      <m:msup>
        <m:mi>r</m:mi>
        <m:mrow>
          <m:mn>2</m:mn>
          <m:mo>+</m:mo>
          <m:mi>δ</m:mi>
        </m:mrow>
      </m:msup>
    </m:math>, a nie jak <m:math display="inline">
    <m:mn>1</m:mn>
    <m:mo>∕</m:mo>
    <m:msup>
      <m:mi>r</m:mi>
      <m:mn>2</m:mn>
    </m:msup>
  </m:math>. Pokaż, że w tej sytuacji nie można narysować ciągłych linii pola, tak żeby ich liczba na jednostkę powierzchni była proporcjonalna do <m:math display="inline">
  <m:mi>E</m:mi>
  </m:math>.</para></problem>
</exercise>
</section>
</content>
<glossary>
  <definition id="fs-id1172101884075">
    <term class="no-emphasis" cmlnle:reference="linie pola elektrycznego">linie pola elektrycznego (ang. <foreign>
      <term cxlxt:index="foreign" class="no-emphasis">field lines</term></foreign>)</term>
      <meaning id="fs-id1172099482832">gładkie, zazwyczaj zakrzywione linie, które obrazują kierunek natężenia pola elektrycznego</meaning>
    </definition>
    <definition id="fs-id1172102003446">
      <term class="no-emphasis" cmlnle:reference="gęstość linii pola elektrycznego">gęstość linii pola elektrycznego (ang. <foreign>
        <term cxlxt:index="foreign" class="no-emphasis">field line density</term></foreign>)</term>
        <meaning id="fs-id1172099490330">liczba linii pola na metr kwadratowy przechodzących przez wirtualną powierzchnię; ma na celu pokazanie natężenia pola elektrycznego w różnych punktach przestrzeni</meaning>
      </definition>
    </glossary>
  </document>