<document xmlns="http://cnx.rice.edu/cnxml" class="introduction">

<title>Wstęp</title>
<metadata xmlns:md="http://cnx.rice.edu/mdml">
  <md:content-id>m67215</md:content-id>
  <md:title>Wstęp</md:title>
  <md:abstract/>
  <md:uuid>bf294a47-193d-4f6c-bfb3-14b9d8b3890d</md:uuid>
</metadata>

<content>
    <figure id="CNX_UPhysics_30_00_CO" class="splash"><media id="fs-id1170902764074" alt="Zdjęcie przedstawia kartę płatniczą, wsuniętą do połowy w szczelinę bankomatu. Widoczny jest czarny pasek magnetyczny, będący nośnikiem informacji, zapisanych na karcie.">
<image mime-type="image/jpeg" src="../../media/CNX_UPhysics_30_00_CO.jpg"/>
</media>

<caption>Czarny pasek, widoczny na odwrocie kart kredytowych i innych kart, na których przechowuje się dane, jest bardzo cienką warstwą materiału magnetycznego, będącą nośnikiem informacji. Aby odczytać i zapisać informacje na tego rodzaju karcie, należy ją ręcznie przeciągnąć w szczelinie czytnika. Bankomat z kolei wyposażony jest w mechanizm automatycznie wciągający kartę w głąb urządzenia odczytującego. Zjawisko fizyczne leżące u podstaw takiej metody przechowywania danych nosi nazwę indukcji elektromagnetycznej i jest przedmiotem rozważań w niniejszym rozdziale.</caption></figure><para id="fs-id1170902615725">Rozpatrywaliśmy już pola elektryczne, wytwarzane przez nieruchome układy ładunków, oraz pola magnetyczne – wytwarzane przez prąd stały. Zjawiska elektromagnetyczne nie mają jednak charakteru wyłącznie statycznego. W przypadku większości interesujących zastosowań elektromagnetyzmu mamy bowiem do czynienia z procesami niestacjonarnymi. Aby zbadać niektóre z tych procesów, musimy odrzucić dotychczasowe założenie o niezależności zjawisk elektromagnetycznych od czasu i dopuścić w rozważaniach, że odpowiednie pola są zmienne w czasie. W tym rozdziale i kilku następnych dostrzeżesz piękną symetrię obecną w zachowaniu się zmiennych w czasie pól elektrycznych i magnetycznych. W ujęciu matematycznym symetrię tę reprezentuje dodatkowy człon w równaniu będącym prawem Ampère’a oraz kolejne, podstawowe równanie elektromagnetyzmu – zwane prawem Faradaya. Omówimy także, w jaki sposób ruch przewodu w polu magnetycznym powoduje powstanie siły elektromotorycznej bądź napięcia elektrycznego. Na zakończenie opiszemy zastosowania tychże praw – na przykład w pokazanym na zdjęciu czytniku kart.</para></content>
</document>