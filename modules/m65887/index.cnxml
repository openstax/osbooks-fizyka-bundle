<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0" xmlns:m="http://www.w3.org/1998/Math/MathML" xmlns:md="http://cnx.rice.edu/mdml" id="imp-idm463548000" cnxml-version="0.7" module-id="new" class="introduction">
  <title>Wstęp</title>
<metadata xmlns:md="http://cnx.rice.edu/mdml" mdml-version="0.5">
  <md:content-id>m65887</md:content-id>
  <md:title>Wstęp</md:title>
  <md:abstract/>
  <md:uuid>d8e8b64d-e7a2-4234-9f53-b5c82ee8a480</md:uuid>
</metadata>

<content id="module">
    <figure xmlns:data="http://www.w3.org/TR/html5/dom.html#custom-data-attribute" id="CNX_UPhysics_38_00_GPSsatlite" class="splash"><media id="fs-id1167793269253" alt="Zdjęcie satelity GPS">
        <image mime-type="image/jpeg" src="../../media/CNX_UPhysics_38_00_GPSsatlite.jpg"/>
      </media>
      
    <caption>Szczególna teoria względności wyjaśnia, dlaczego na Ziemi czas płynie inaczej niż dla szybko poruszającego się satelity systemu GPS (<foreign><term cxlxt:index="foreign" class="no-emphasis">Global Positioning System</term></foreign>). Odbiorniki nawigacji satelitarnej znajdujące się w samochodach nie mogłyby poprawnie określać swojej pozycji na Ziemi, nie biorąc pod uwagę tej rozbieżności. Źródło: USAF
      </caption></figure><para id="paragraph-2">Szczególna teoria względności została sformułowana przez <term class="no-emphasis" cxlxt:index="name" cxlxt:name="Einstein, Albert" cxlxt:born="1879" cxlxt:died="1955" cmlnle:reference="Einstein, Albert (1879–1955)">Alberta Einsteina (1879–1955)</term> w 1905 roku. Opisuje ona, w jaki sposób czas, przestrzeń i zjawiska fizyczne zachowują się w różnych układach odniesienia poruszających się ze stałą prędkością względem siebie. Teoria ta różni się od późniejszej pracy Einsteina opisującej ogólną teorię względności, która uwzględnia dowolny układ odniesienia, w tym układ o niezerowym przyspieszeniu.  Kluczowym założeniem teorii Einsteina jest niezależność prędkości światła w próżni od układu odniesienia.
    </para><para id="paragraph-3">Teoria względności doprowadziła do znaczących zmian w sposobie postrzegania czasu i przestrzeni.  „Zdroworozsądkowe prawa fizyczne”, których używamy do opisu czasoprzestrzeni opierającej się na prawach Newtona, rozróżniają czas i przestrzeń jako odrębne pojęcia i różnią się znacząco od praw właściwych obiektom poruszającym się z prędkością bliską prędkości światła. Na przykład szczególna teoria względności stwierdza, że pomiary czasu i długości nie są takie same dla poruszających się względem siebie układów odniesienia. Cząstka zaobserwowana w jednym układzie może istnieć <m:math display="inline"><m:msup><m:mn>10</m:mn><m:mn>-8</m:mn></m:msup><m:mo rspace="verythinmathspace" lspace="0px">⁢</m:mo><m:mi mathvariant="normal">s</m:mi></m:math>, gdy w innym istnieje <m:math display="inline"><m:mrow><m:mn>2</m:mn><m:mo>⋅</m:mo><m:msup><m:mn>10</m:mn><m:mn>-8</m:mn></m:msup></m:mrow><m:mo rspace="verythinmathspace" lspace="0px">⁢</m:mo><m:mi mathvariant="normal">s</m:mi></m:math>. Pewien przedmiot może mieć <m:math display="inline"><m:mn>2</m:mn><m:mo rspace="verythinmathspace" lspace="0px">⁢</m:mo><m:mi mathvariant="normal">m</m:mi></m:math> w jednym układzie, a w innym <m:math display="inline"><m:mn>3</m:mn><m:mo rspace="verythinmathspace" lspace="0px">⁢</m:mo><m:mi mathvariant="normal">m</m:mi></m:math>. Te zmiany są zwykle wyraźne dopiero dla prędkości bliskich prędkości światła, ale nawet w przypadku dużo mniejszych prędkości osiąganych przez satelitę GPS, którego poprawne funkcjonowanie wymaga niezwykle dokładnych pomiarów czasowych, zmiana długości w różnych układach odniesienia może wpłynąć na jego działanie i przez to musi zostać wzięta pod uwagę.
    </para><para id="paragraph-4">Inaczej niż w przypadku <term class="no-emphasis" cmlnle:reference="mechanika newtonowska">mechaniki newtonowskiej</term> (ang. <foreign><term cxlxt:index="foreign" class="no-emphasis">Newtonian mechanics</term></foreign>), która opisuje ruch ciał, czy <term class="no-emphasis" cmlnle:reference="równania Maxwella">równań Maxwella</term> (ang. <foreign><term cxlxt:index="foreign" class="no-emphasis">Maxwell’s equations</term></foreign>),  określających zachowanie fal elektromagnetycznych, szczególna teoria względności nie ogranicza się do konkretnego typu zjawiska fizycznego. Jej założenia dotyczące czasoprzestrzeni mają wpływ na wszystkie podstawowe teorie fizyczne.
    </para><para id="paragraph-5">Poprawki do mechaniki newtonowskiej wprowadzone przez szczególną teorię względności nie są istotne dla obiektów o prędkościach małych w porównaniu z prędkością światła. Nie podważają one klasycznych praw Newtona w tym zakresie. Równania mechaniki relatywistycznej odchodzą znacząco od klasycznej mechaniki Newtona jedynie dla obiektów poruszających się z prędkością relatywistyczną (mniejszą od prędkości światła, ale zbliżoną do niej). W makroskopowym świecie, którego doświadczamy na co dzień, prawa fizyki można uprościć do klasycznej mechaniki Newtona, z pominięciem poprawek wynikających z fizyki relatywistycznej.
    </para></content>
</document>