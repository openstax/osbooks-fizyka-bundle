<document xmlns="http://cnx.rice.edu/cnxml" id="imp-idm465216112" cnxml-version="0.7" module-id="new" class="introduction">
  <title>Wstęp</title>
<metadata xmlns:md="http://cnx.rice.edu/mdml" mdml-version="0.5">
  <md:content-id>m65890</md:content-id>
  <md:title>Wstęp</md:title>
  <md:abstract/>
  <md:uuid>a4f75871-694e-4a61-869b-63ec63410deb</md:uuid>
</metadata>

<content id="module">
    <figure xmlns:m="http://www.w3.org/1998/Math/MathML" xmlns:q="http://cnx.rice.edu/qml/1.0" xmlns:data="http://www.w3.org/TR/html5/dom.html#custom-data-attribute" id="CNX_UPhysics_19_00_CO" class="splash"><media id="fs-id1172101786110" alt="Zdjęcie erupcji wulkanu. Widoczna jest wystrzeliwująca z niego gigantyczna chmura gazu i pyłu.">
        <image mime-type="image/jpeg" src="../../media/CNX_UPhysics_19_00_CO.jpg"/>
      </media>

    <caption>Erupcje wulkaniczne uwalniają do atmosfery tony gazów i pyłów. Większą część tych gazów stanowi para wodna, ale emitowane są także inne powszechnie znane gazy, w tym cieplarniane, takie jak dwutlenek węgla [tlenek węgla (IV)], czy też gazy powodujące kwaśne deszcze, jak dwutlenek siarki [tlenek siarki (IV)]. Jednakże skutki emisji gazów wulkanicznych nie zawsze są negatywne – wielu geologów uważa, że w początkowych stadiach formowania się Ziemi emisje tych gazów utworzyły wczesną atmosferę. Źródło: „Boaworm”/Wikimedia Commons
      </caption></figure><para xmlns:m="http://www.w3.org/1998/Math/MathML" xmlns:q="http://cnx.rice.edu/qml/1.0" xmlns:data="http://www.w3.org/TR/html5/dom.html#custom-data-attribute" id="paragraph-5">Gazy, dosłownie, znajdują się wokół nas – powietrze, którym oddychamy, jest mieszaniną gazów. Dzięki gazom ciasta stają się puszyste,  napoje – musujące, a ciepło ogrzewające nasze domy to produkt spalania gazów. Działanie silników spalinowych i lodówek również zależy od własności gazów, jak pokażemy w kolejnych rozdziałach.
    </para><para xmlns:m="http://www.w3.org/1998/Math/MathML" xmlns:q="http://cnx.rice.edu/qml/1.0" xmlns:data="http://www.w3.org/TR/html5/dom.html#custom-data-attribute" id="paragraph-6">Badanie ciepła i temperatury należy do działu fizyki zwanego termodynamiką (jak to omówiliśmy w poprzednim rozdziale <link xmlns:cmlnle="http://katalysteducation.org/cmlnle/1.0" class="target-chapter" document="m67140">Termodynamika</link>). W badaniach tych wymagamy, aby rozpatrywany układ był układem makroskopowym, co oznacza, że powinien zawierać ogromną liczbę (rzędu <m:math display="inline"><m:msup><m:mn>10</m:mn><m:mn>23</m:mn></m:msup></m:math>) cząsteczek. Zaczniemy od rozpatrzenia niektórych makroskopowych własności gazów: objętości, ciśnienia i temperatury. Prosty model hipotetycznego gazu doskonałego bardzo precyzyjnie opisuje  właściwości gazu znajdującego się w różnych warunkach. Następnie przejdziemy od modelu gazu doskonałego do modelu o szerszych zastosowaniach – modelu Van der Waalsa. Aby jeszcze lepiej zrozumieć właściwości gazów, musimy na nie spojrzeć także z mikroskopowego, molekularnego punktu widzenia. Molekuły gazów oddziałują ze sobą słabo, dzięki czemu ich mikroskopowe właściwości są dość proste i mogą stanowić dobry wstęp do badania fizyki układów wielu cząsteczek. Cząsteczkowym modelem budowy gazów zajmuje się kinetyczna teoria gazów. Model ten jest klasycznym przykładem modeli cząsteczkowych, które opisują i wyjaśniają powszechnie obserwowane właściwości takich układów.
    </para></content>
</document>