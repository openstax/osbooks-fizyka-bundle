<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0">
<title>Odkrywanie magnetyzmu</title>
<metadata xmlns:md="http://cnx.rice.edu/mdml">
  <md:content-id>m67200</md:content-id>
  <md:title>Odkrywanie magnetyzmu</md:title>
  <md:abstract>W tym podrozdziale nauczysz się:
<list>
<item>wyjaśniać przyciąganie się i odpychanie się magnesów;</item>
<item>opisywać historyczne i współczesne zastosowania magnetyzmu.</item>
</list></md:abstract>
  <md:uuid>e43061d3-8456-4d53-96bd-f5a8c10ba9c6</md:uuid>
</metadata>

<content>
<para id="fs-id1171360210056">Magnetyzm, choć znany był od czasów antycznej Grecji, zawsze pozostawał nieco tajemniczy. Ludzkość poznawała właściwości magnetyczne stopniowo, przez wiele setek lat, zanim kilku fizyków XIX wieku połączyło magnetyzm z elektrycznością. W tym rozdziale opiszemy efekt ich prac, którym jest odkrycie podstawowych praw rządzących zjawiskami magnetyzmu.
</para><section id="fs-id1171360065162">
<title>Krótka historia magnetyzmu</title><para id="fs-id1171358953395">Magnetyki powszechnie stosowane są w przedmiotach codziennego użytku, takich jak zabawki, wieszaki, windy, dzwonki do drzwi czy komputery. Badania nad magnetykami pokazują, że wszystkie posiadają dwa rodzaje biegunów, jeden nazywany północnym (N) i drugi nazywany południowym (S). Jednoimienne bieguny magnetyczne odpychają się wzajemnie, a różnoimienne przyciągają (np. jeden typu N, a drugi typu S), natomiast oba typy przyciągają nienamagnesowane kawałki żelaza. Wspomnijmy, że nie można wyizolować pojedynczych biegunów magnetycznych. Każdy wycinek magnetyka, obojętnie jak mały, jeżeli posiada biegun północny, musi także posiadać południowy.   
</para><note id="fs-id1171360168464" class="media-2">
<para id="fs-id1171359020471">Odwiedź <link url="https://openstaxcollege.org/l/21magnetcompass">stronę</link> z interaktywną prezentacją magnetycznych biegunów: południowego i północnego.</para></note>
<para id="fs-id1171360406294">Przykładem magnesu jest <term class="no-emphasis" cmlnle:reference="igła kompasu">igła kompasu</term> (ang. <foreign><term cxlxt:index="foreign" class="no-emphasis">compass needle</term></foreign>). To cienka płytka magnetyka zamocowana pośrodku w taki sposób, że może swobodnie obracać się w płaszczyźnie poziomej. Ziemia sama działa jak wielki magnes i powoduje ustawienie się bieguna południowego igły w stronę geograficznego bieguna północnego (<link target-id="CNX_UPhysics_28_01_Compass"/>). Biegun północny kompasu jest przyciągany w kierunku ziemskiego geograficznego bieguna północnego, ponieważ pole magnetyczne wytwarzane w pobliżu geograficznego bieguna północnego jest faktycznie zwrócone na południe. Niejasność wynika z faktu, że nazwa geograficzna „biegun północny” weszła do użycia (niewłaściwie) na określenie bieguna magnetycznego, który znajduje się w pobliżu bieguna północnego. Zatem nazwa „<term class="no-emphasis" cmlnle:reference="magnetyczny biegun północny">północny biegun magnetyczny</term>” (ang. <foreign><term cxlxt:index="foreign" class="no-emphasis">north magnetic pole</term></foreign>) jest faktycznie błędna i powinna brzmieć <term class="no-emphasis" cmlnle:reference="magnetyczny biegun południowy">południowy biegun magnetyczny</term> (ang. <foreign><term cxlxt:index="foreign" class="no-emphasis">south magnetic pole</term></foreign>). (Odnotujmy, że orientacja ziemskiego pola magnetycznego nie jest permanentna, ale zmienia się, „odwraca się”, w długich przedziałach czasowych. W końcu magnetyczny biegun północny Ziemi znajdzie się w pobliżu jej geograficznego bieguna południowego.)</para><figure id="CNX_UPhysics_28_01_Compass"><media id="fs-id1171360143675" alt="Ilustracja ziemskiego pola magnetycznego. Oś magnetyczna jest odchylona nieco od osi rotacji. Biegun modelowego magnesu w pobliżu geograficznego bieguna północnego jest biegunem południowym (S), ale ulokowanie osi magnetycznej na powierzchni północnej w pobliżu geograficznego bieguna jest nazywane Magnetycznym Biegunem Północnym.  Linie pola tworzą pętlę, która wychodzi z bieguna północnego magnesu (blisko ziemskiego geograficznego bieguna południowego) i wchodzą w południowy kraniec magnesu (blisko ziemskiego geograficznego bieguna północnego). Kompasy umieszczone w polu układają się wzdłuż linii pola i wskazują północ. ">
<image mime-type="image/jpeg" src="../../media/CNX_UPhysics_28_01_compass.jpg"/>
</media>

<caption>Biegun północny igły kompasu ustawia się w kierunku południowego bieguna magnetycznego, co pokazuje obecną orientację pola magnetycznego wnętrza Ziemi. Ustawia się także w kierunku ziemskiego geograficznego bieguna północnego, ponieważ znajduje się on w pobliżu magnetycznego bieguna południowego.  </caption></figure><para id="fs-id1171360440008">W 1819 r. duński fizyk <term class="no-emphasis" cxlxt:index="name" cxlxt:name="Oersted, Hans" cxlxt:born="1777" cxlxt:died="1851" cmlnle:reference="Oersted, Hans (1777–1851)">Hans Oersted (1777–1851)</term> podczas wykładu przeprowadzał prezentację dla studentów i zauważył, że igła kompasu poruszała się, ilekroć prąd płynął w znajdującym się niedaleko kompasu przewodniku. Dalsze badania tego zjawiska upewniły Oersteda, że prąd elektryczny może w jakiś sposób wywoływać siłę magnetyczną. Ogłosił to odkrycie w 1820 roku na spotkaniu Francuskiej Akademii Nauk.  </para><para id="fs-id1171360211349">Wkrótce po tym wydarzeniu badania Oersteda zostały powtórzone i rozwinięte przez innych naukowców. Wśród mających największy wkład w poznanie natury magnetyzmu byli <term class="no-emphasis" cxlxt:index="name" cxlxt:name="Biot, Jean-Baptiste" cxlxt:born="1774" cxlxt:died="1862" cmlnle:reference="Biot, Jean-Baptiste (1774–1862)">Jean-Baptiste Biot (1774–1862)</term> oraz <term class="no-emphasis" cxlxt:index="name" cxlxt:name="Savart, Félix" cxlxt:born="1791" cxlxt:died="1841" cmlnle:reference="Savart, Félix (1791–1841)">Félix Savart (1791–1841)</term>, którzy badali siły wywierane na magnetyki przez prąd elektryczny, <term class="no-emphasis" cxlxt:index="name" cxlxt:name="Ampère, André-Marie" cxlxt:born="1775" cxlxt:died="1836" cmlnle:reference="Ampère, André-Marie (1775–1836)">André-Marie Ampère (1775–1836)</term>, który studiował wzajemne oddziaływanie przewodników, przez które przepływa prąd elektryczny, <term class="no-emphasis" cxlxt:index="name" cxlxt:name="Arago, François" cxlxt:born="1786" cxlxt:died="1853" cmlnle:reference="Arago, François (1786–1853)">François Arago (1786–1853)</term>, który zauważył, że żelazo można namagnesować za pomocą prądu, oraz <term class="no-emphasis" cxlxt:index="name" cxlxt:name="Davy, Humphry" cxlxt:born="1778" cxlxt:died="1829" cmlnle:reference="Davy, Humphry (1778–1829)">Humphry Davy (1778–1829)</term>, który odkrył, że magnes działa siłą na przewodnik z prądem. 10 lat po odkryciu Oersteda <term class="no-emphasis" cxlxt:index="name" cxlxt:name="Faraday, Michael" cxlxt:born="1791" cxlxt:died="1867" cmlnle:reference="Faraday, Michael (1791–1867)">Michael Faraday (1791–1867)</term>  zaobserwował, że względny ruch magnesu i metalowego drutu indukuje prąd w tym przewodniku. Ta obserwacja pokazała nie tylko, że prąd powoduje efekty magnetyczne, ale także, że magnes może wytwarzać prąd elektryczny. Zobaczymy dalej, że nazwiska Biot, Savart, Ampère oraz Faraday łączą się z fundamentalnymi właściwościami elektromagnetyzmu. </para><para id="fs-id1171360119327">Potwierdzenia z różnorodnych eksperymentów doprowadziły Ampère’a do stwierdzenia, że prąd elektryczny jest źródłem wszystkich zjawisk magnetycznych. Żeby wyjaśnić zjawisko trwałego namagnesowania zasugerował, że materia zawiera mikroskopijne pętle prądu, które ustawiają się w określony sposób, gdy materiał zostaje namagnesowany. Dzisiaj wiemy, że trwałe namagnesowanie jest faktycznie wytwarzane przez ustawienie obracających się elektronów (spinów elektronów), co jest sytuacją podobną do zaproponowanej przez Ampère’a. Ten model trwałych magnesów Ampère rozwijał niemal cały wiek przed tym, zanim zrozumiano atomową naturę materii (w pełni kwantowo-mechaniczne podejście do magnetycznych momentów spinowych przedstawimy w rozdziałach <link class="target-chapter" document="m67253">Mechanika kwantowa</link> oraz <link class="target-chapter" document="m67252">Struktura atomowa</link>).</para></section>
<section id="fs-id1171360216821">
<title>Współczesne zastosowania magnetyzmu</title><para id="fs-id1171360586857">Obecnie magnetyzm odgrywa ważną rolę w naszym życiu. Jego zrozumienie przez fizyków umożliwiło rozwój technologii, które wpływają zarówno na jednostki, jak i na społeczeństwa. Elektroniczny tablet w twojej torebce lub plecaku nie mógłby powstać bez zastosowania magnetyzmu i elektryczności w małej skali (<link target-id="CNX_UPhysics_28_01_iPods"/>). Odkryto, że niewielkie zmiany pola magnetycznego w cienkiej warstwie żelaza lub chromu powodują znacznie silniejsze zmiany w oporze elektrycznym, co nazywamy <term class="no-emphasis" cmlnle:reference="gigantyczny magnetoopór">gigantycznym magnetooporem</term> (ang. <foreign><term cxlxt:index="foreign" class="no-emphasis">giant magnetoresistance</term></foreign>). Informacja może być zapisywana magnetycznie w oparciu o zwrot wektora namagnesowania warstwy żelaza. Za odkrycie gigantycznego magnetooporu i jego zastosowania do zapisu cyfrowego w 2007 roku Nagrodą Nobla z fizyki uhonorowano <term class="no-emphasis" cxlxt:index="name" cxlxt:name="Fert, Albert Louis François" cxlxt:born="1938" cmlnle:reference="Fert, Albert Louis François">Alberta Ferta (ur. 1938)</term> z Francji i <term class="no-emphasis" cxlxt:index="name" cxlxt:name="Grünberg, Peter Andreas" cxlxt:born="1939" cmlnle:reference="Grünberg, Peter Andreas (ur. 1939)">Petera Grünberga (ur. 1939)</term> z Niemiec.</para><figure id="CNX_UPhysics_28_01_iPods"><media id="fs-id1171358993574" alt="Zdjęcie mechanizmu odczytywania dysku twardego. ">
<image mime-type="image/jpeg" src="../../media/CNX_UPhysics_28_01_iPods.jpg"/>
</media>

<caption>Rozwój technologii, takiej jak zapis komputerowy, nie byłby możliwy bez głębokiego zrozumienia magnetyzmu. Źródło: Klaus Eifert</caption></figure><para id="fs-id1171360248223">Wszystkie silniki elektryczne – do tak różnorodnych zastosowań jak chłodziarki, rozruszniki samochodowe, windy – zawierają magnetyki. Generatory mocy, czy to hydroelektryczne, czy to dynama do lampek rowerowych, wykorzystują magnesy. W urządzeniach do utylizacji odpadów wykorzystuje się magnesy do oddzielania żelaza od pozostałych odpadów. Od kilku lat trwają badania nad zastosowaniem elementów magnetycznych w przyszłościowym źródle energii, jakim jest fuzja jądrowa. <term class="no-emphasis" cmlnle:reference="obrazowanie metodą rezonansu magnetycznego">Obrazowanie metodą rezonansu magnetycznego</term> (ang. <foreign><term cxlxt:index="foreign" class="no-emphasis">magnetic resonance imaging</term></foreign>, MRI) stało się ważnym narzędziem diagnostycznym w medycynie, a zastosowanie magnetyzmu do określania aktywności mózgu jest przedmiotem współczesnych prac badawczych. Lista zastosowań zawiera także: komputerowe twarde dyski, taśmy zapisujące, detektory wdychanego azbestu oraz lewitujące pociągi wysokich prędkości. Magnetyzm jest obecny w strukturze atomowych poziomów energetycznych, a także w ruchu promieni kosmicznych oraz pułapkowaniu cząstek naładowanych w pasach Van Allena otaczających Ziemię. Po raz kolejny widzimy, jak różnorakie zjawiska są ze sobą połączone za pomocą niewielkiej liczby leżących u ich podstaw zasad fizycznych. 
</para></section>
<section id="fs-id1171360229057" class="key-concepts">
<title>Podsumowanie</title><list id="fs-id1171358968339" list-type="bulleted" bullet-style="bullet"><item>W magnesach występują dwa typy biegunów magnetycznych, nazywanych północnymi biegunami magnetycznymi i południowymi biegunami magnetycznymi. Północne bieguny magnetyczne są tymi, które przyciąga do siebie ziemski, geograficzny biegun północny.</item>
<item>Jednoimienne bieguny odpychają się, a różnoimienne bieguny się przyciągają.</item>
<item>Prowadzone przez Oersteda i innych badania nad tym, w jaki sposób magnetyki reagują na prądy, stworzyły podstawy do wynalezienia współczesnych urządzeń elektronicznych, silników elektrycznych oraz technologii obrazowania magnetycznego.</item>
</list></section></content>
<glossary>
<definition id="fs-id1171359071051">
<term class="no-emphasis" cmlnle:reference="magnetyczny biegun północny">magnetyczny biegun północny (ang. <foreign><term cxlxt:index="foreign" class="no-emphasis">north magnetic pole</term></foreign>)</term>
<meaning id="fs-id1171358975250">obecnie, gdy kompas wskazuje północ, wskazuje pobliże geograficznego bieguna północnego; jest to biegun południowy zastępczego magnesu, który wielokrotnie zamieniał się z biegunem północnym na przestrzeni istnienia Ziemi</meaning>
</definition>
<definition id="fs-id1171360404130">
<term class="no-emphasis" cmlnle:reference="magnetyczny biegun południowy">magnetyczny biegun południowy (ang. <foreign><term cxlxt:index="foreign" class="no-emphasis">south magnetic pole</term></foreign>)</term>
<meaning id="fs-id1171360104810">obecnie, gdy kompas wskazuje południe, wskazuje pobliże geograficznego bieguna południowego; jest to biegun północny zastępczego magnesu, który zamieniał się z biegunem południowym, podobnie jak magnetyczny biegun północny</meaning>
</definition>
</glossary>
</document>
