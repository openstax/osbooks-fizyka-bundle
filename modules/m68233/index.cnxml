<document xmlns="http://cnx.rice.edu/cnxml" xmlns:cmlnle="http://katalysteducation.org/cmlnle/1.0" xmlns:cxlxt="http://katalysteducation.org/cxlxt/1.0">
  <title>Względność jednoczesności zdarzeń</title>
<metadata xmlns:md="http://cnx.rice.edu/mdml">
  <md:content-id>m68233</md:content-id>
  <md:title>Względność jednoczesności zdarzeń</md:title>
  <md:abstract>W tym podrozdziale nauczysz się:
<list>
<item>na podstawie postulatów Einsteina dowodzić, że dwa zdarzenia zachodzące jednocześnie w jednym układzie odniesienia nie muszą być jednoczesne w innym;</item>
<item>opisywać, w jaki sposób na jednoczesność zdarzeń może wpływać ruch względny dwóch obserwatorów.</item>
</list></md:abstract>
  <md:uuid>817f4bc4-1a66-48d4-84ba-286926ee3772</md:uuid>
</metadata>

<content id="module">
    <para id="paragraph-5">Czy czas płynie inaczej dla różnych obserwatorów? Intuicja podpowiada nam, że czas, w jakim wykonana jest dana czynność, np. czas jednego okrążenia w biegu (<link target-id="figure-1"/>), powinien być taki sam dla każdego obserwatora. Na co dzień niezgodności dotyczące upływającego czasu związane są zazwyczaj z dokładnością, z jaką dokonuje się pomiaru. Nikt nie będzie się kłócił, że czas biegnie inaczej dla sprintera, a inaczej dla zegara trzymanego przez pozostającego w spoczynku obserwatora. Jednak gdy dokładniej przyjrzymy się temu, jak mierzony jest czas, zrozumiemy, że jego upływ zależy od względnego ruchu obserwatora i mierzonego zdarzenia.
    </para><figure id="figure-1"><media id="media-1" alt="Zdjęcie przedstawia zawodnika biegu przekraczającego linię mety z czasem 43:06">
        <image mime-type="image/jpeg" src="../../media/CNX_UPhysics_38_02_FootRace.jpg"/>
      </media>
      
    <caption>Czas pokonania jednego okrążenia jest taki sam dla wszystkich obserwatorów, ale w przypadku prędkości relatywistycznych upływ czasu zależy od ruchu obserwatora względem miejsca zdarzenia. Źródło: „Jason Edward Scott Bain”/Flickr
      </caption></figure><para id="paragraph-8">Rozważmy, w jaki sposób mierzony jest upływ czasu. Jeżeli zdecydujemy się na użycie stopera, skąd będziemy wiedzieć, kiedy dokładnie należy go włączyć i wyłączyć? Jedną z metod jest obserwacja światła związanego ze zdarzeniem. Najprostszym przykładem jest zaobserwowanie zmiany światła docierającego z sygnalizacji świetlnej, np. z zielonego na czerwone w trakcie jazdy samochodem i spowodowane tym naciśnięcie pedału hamulca. Zbieżność w czasie jest jeszcze lepsza, gdy wykluczymy czynnik ludzki oraz inne czynniki opóźniające i skorzystamy z elektronicznego detektora.
    </para><para id="paragraph-9">Teraz załóżmy, że dwóch obserwatorów używa stopera, żeby zmierzyć długość interwałów czasowych pomiędzy kolejnymi błyskami światła, którego źródła znajdują się w pewnej odległości od siebie (<link target-id="figure-2"/>). Obserwator A siedzi dokładnie na środku wagonu kolejowego, który przejeżdża przez peron. Znajdują się na nim dwie lampy błyskowe, które umieszczone są w odległości równej długości wagonu. Impuls świetlny jest emitowany z obu lamp kiedy przód wagonu dotrze do drugiego źródła światła i porusza się w kierunku obserwatora A – sytuacja ta przedstawiona jest w części (a) omawianej ilustracji. Wagon porusza się z dużą prędkością w kierunku wyznaczonym przez wektor prędkości widoczny na rysunku. Stojący na peronie obserwator B widzi przejeżdżający wagon i obserwuje oba impulsy świetlne w tym samym czasie, jak pokazano w części (c). Obserwator B mierzy odległości od źródła każdego z impulsów, stwierdza, że są sobie równe, i z tego wnioskuje, że zostały wyemitowane w tym samym czasie.
    </para><para id="paragraph-11">W przypadku obserwatora A ze względu na ruch wagonu impulsy rejestrowane są w innym czasie (pierwszy będzie impuls z prawego źródła), co przedstawione jest w części (b). Podobnie jak drugi obserwator, A mierzy odległości od źródła światła w swoim układzie odniesienia, stwierdza, że są sobie równe, i na tej podstawie uznaje, że impulsy nie były równocześnie emitowane.</para><para id="paragraph-12">Dwaj obserwatorzy dochodzą do sprzecznych wniosków co do jednoczesności emisji obu impulsów. Oba układy odniesienia są słuszne, podobnie jak wyciągnięte wnioski. To, czy zdarzenia zachodzą w tym samym czasie, zależy od ruchu obserwatora względem źródła zdarzenia.
    </para><figure id="figure-2"><media id="media-2" alt="Ilustracja przedstawia wagon poruszający się w prawo. W środku wagonu znajduje się obserwator A, a na jego końcach mrugające lampy. Obserwator B stoi nieruchomy na ziemi poza wagonem. Na obrazku a obserwator A znajduje się na równi z obserwatorem B a lampy wypuszczają sygnał świetlny. Na obrazku b wagon przesunął się w prawo tak, że koniec wagonu jest wciąż przed obserwatorem B. Sygnał z lewej lampy znajduje się teraz między końcem wagonu a obserwatorem B. Sygnał z lampy na czole wagonu jest teraz na równi z obserwatorem A. Na obrazku c wagon znów przesunął się w prawo, a jego koniec jest wciąż przed obserwatorem B. Oba sygnały świetlne są teraz na równi z obserwatorem B.">
        <image mime-type="image/jpeg" src="../../media/CNX_UPhysics_38_02_TwoLamps.jpg"/>
      </media>
      
    <caption>(a) Dwa impulsy świetlne emitowane w tym samym czasie względem obserwatora B. (b) Ze względu na
ruch wagonu obserwatora A jako pierwszy obserwuje on impuls wyemitowany przez prawą lampę, z czego wnioskuje, że emisja nie była jednoczesna.
(c) Impulsy docierają równocześnie do obserwatora B.</caption></figure><para id="paragraph-22">Za pomocą tego przykładu pokazaliśmy, że względna prędkość między obserwatorami wpływa na postrzeganie dwóch zdarzeń zachodzących w punktach oddalonych od siebie jako jednoczesnych lub nie.
    </para><para id="paragraph-23">Taki <term class="no-emphasis" cmlnle:reference="eksperyment myślowy">eksperyment myślowy</term> (z niemieckiego <foreign><term cxlxt:index="foreign" class="no-emphasis">Gedankenexperiment</term></foreign>) pokazuje, jak teoria względności wymusza zmianę pozornie oczywistych wniosków. Słuszność eksperymentów myślowych może zostać udowodniona jedynie obserwacjami, a wnioski z teorii względności Einsteina zostały wielokrotnie potwierdzone różnymi doświadczeniami.
    </para><section id="fs-id1167794052056" class="key-concepts">
      <title>Podsumowanie</title>
        <list id="list723596414638671310" list-type="bulleted" bullet-style="bullet"><item id="list-item-32">Dwa zdarzenia nazwiemy jednoczesnymi, jeżeli obserwator stwierdza, że wydarzyły się w tym samym momencie.</item>
        
<item id="list-item-33">Dwa zdarzenia zachodzące w jakiejś odległości od siebie i zachodzące w tym samym czasie dla pewnego obserwatora w jednym układzie odniesienia nie muszą być jednoczesne w innym układzie odniesienia. Jednoczesność zdarzeń w szczególnej teorii względności nie jest bezwzględna.</item>
      </list></section>
  </content>
</document>